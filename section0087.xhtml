<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 35</span></p><p class="para3"><span class="span2">Dita e shtunë</span></p><p class="para4"><span class="span3">1</span><span class="span4">Moisiu e mblodhi tërë bashkësinë e Izraelit e i tha: «Këto janë gjërat që </span><span class="span7">Zoti</span><span class="span4"> ka urdhëruar të bëhen: </span><span class="span3">2</span><span class="span4">“Gjashtë ditë do të punohet, por dita e shtatë do të jetë e shenjtë, ditë pushimi për nder të </span><span class="span7">Zotit</span><span class="span4">. Kush bën punë në këtë ditë, të dënohet me vdekje. </span><span class="span3">3</span><span class="span4">Ditën e shtunë nuk do të ndezësh as zjarr në vatër”».</span></p><p class="para3"><span class="span2">Përgatitja e tendës</span></p><p class="para4"><span class="span3">4</span><span class="span4">Pastaj Moisiu i tha tërë bashkësisë së Izraelit: «Ja çfarë urdhëron </span><span class="span7">Zoti</span><span class="span4">: </span><span class="span3">5</span><span class="span4">“Kushtojini </span><span class="span7">Zotit</span><span class="span4"> dhurata. Kushdo që jep me gjithë zemër, t&apos;i sjellë </span><span class="span7">Zotit</span><span class="span4"> ar, argjend, bronz, </span><span class="span3">6</span><span class="span4">lesh me ngjyrë vjollcë, të purpurt e të kuqe të ndezur, pëlhurë liri e lesh dhie, </span><span class="span3">7</span><span class="span4">lëkurë dashi të ngjyrosur në të kuqe, lëkurë të çmuar, dru akacieje, </span><span class="span3">8</span><span class="span4">vaj për ndriçim, erëra të mira për vajin e vajosjes dhe për temjanin erëkëndshëm, </span><span class="span3">9</span><span class="span4">gurë oniksi dhe gurë të tjerë për të stolisur efodin dhe parzmoren.</span></p><p class="para4"><span class="span3">10</span><span class="span4">Tërë mjeshtrat mes jush të vijnë e të bëjnë gjithçka që urdhëroi </span><span class="span7">Zoti</span><span class="span4">: </span><span class="span3">11</span><span class="span4">tendën bashkë me mbulesat, grremçat, dërrasat, traversat, shtyllat e bazat; </span><span class="span3">12</span><span class="span4">arkën bashkë me shufrat, pajtimoren e </span><span class="span4">velin ndarës; </span><span class="span3">13</span><span class="span4">tryezën bashkë me shufrat, tërë enët përkatëse e bukën e paraqitjes; </span><span class="span3">14</span><span class="span4">shandanin që ndriçon bashkë me tërë enët përkatëse, llambat e vajin; </span><span class="span3">15</span><span class="span4">altarin e temjanit bashkë me shtyllat, vajin për vajosje e temjanin erëkëndshëm; perden e hyrjes së tendës; </span><span class="span3">16</span><span class="span4">altarin e flive të shkrumbimit bashkë me skarën prej bronzi, shufrat e enët përkatëse; legenin bashkë me bazën; </span><span class="span3">17</span><span class="span4">pëlhurat e oborrit bashkë me shtyllat, bazat e perden e hyrjes; </span><span class="span3">18</span><span class="span4">kunjat e tendës e të oborrit bashkë me litarët; </span><span class="span3">19</span><span class="span4">dhe rrobat e endura që përdoren për të shërbyer në shenjtërore, rrobat e shenjta të priftit Aron e rrobat e bijve të tij që shërbejnë si priftërinj”».</span></p><p class="para4"><span class="span3">20</span><span class="span4">Pastaj tërë bashkësia e Izraelit u largua nga Moisiu. </span><span class="span3">21</span><span class="span4">Atëherë të gjithë ata që ishin të gatshëm e dorëdhënë sollën dhurata për </span><span class="span7">Zotin</span><span class="span4">, që të përdoreshin për tendën e takimit gjatë shërbesës dhe për rrobat e shenjta. </span><span class="span3">22</span><span class="span4">Burra e gra erdhën e kushtuan me gjithë zemër kapëse, vathë, unaza, varëse dhe çdo send të artë si fli lartësimi për </span><span class="span7">Zotin</span><span class="span4">. </span><span class="span3">23</span><span class="span4">Kush kishte lesh me ngjyrë vjollcë, të purpurt dhe të kuqe të ndezur, pëlhurë liri dhe lesh dhie, lëkurë dashi të ngjyrosur me të kuqe dhe lëkurë të çmuar, i solli. </span><span class="span3">24</span><span class="span4">Kush mund të kushtonte dhurata argjendi e bronzi i dhuroi për </span><span class="span7">Zotin</span><span class="span4">. Kush kishte dru akacieje që hynte në punë, e solli. </span><span class="span3">25</span><span class="span4">Çdo grua e aftë tori lesh dhe solli pëlhurë liri e fill me ngjyrë vjollcë, të purpurt e të kuqe të ndezur. </span><span class="span3">26</span><span class="span4">Të gjitha ato që ishin të gatshme të përdornin aftësitë e tyre, torën lesh dhie. </span><span class="span3">27</span><span class="span4">Krerët sollën gurë oniksi, gurët që stolisin efodin dhe parzmoren, </span><span class="span3">28</span><span class="span4">erërat e mira dhe vajin që përdoret për llambat, për vajin e vajosjes dhe për temjanin erëkëndshëm. </span><span class="span3">29</span><span class="span4">Kështu, tërë burrat e gratë e Izraelit që u treguan të gatshëm të jepnin për punën që </span><span class="span7">Zoti</span><span class="span4"> kishte urdhëruar të bëhej përmes Moisiut, i kushtuan vullnetarisht për </span><span class="span7">Zotin</span><span class="span4">.</span></p><p class="para3"><span class="span2">Punëtorët e shenjtërores</span></p><p class="para4"><span class="span3">30</span><span class="span4">Moisiu u tha izraelitëve: «Shikoni! </span><span class="span7">Zoti</span><span class="span4"> e ka thirrur me emër Becalelin, birin e Urit, të nipin e Hurit, prej fisit të Judës. </span><span class="span3">31</span><span class="span4">E ka mbushur me shpirtin e Perëndisë, me urti, me dituri, me njohuri dhe me çdo lloj mjeshtërie, </span><span class="span3">32</span><span class="span4">që të mbikëqyrë punimet e arit, argjendit e bronzit, </span><span class="span3">33</span><span class="span4">të gdhendë drurët e gurët që duhen dhe të bëjë çdo gjë. </span><span class="span3">34</span><span class="span4">Becalelit e Oholiabit, birit të Ahisamakut, prej fisit të Danit, </span><span class="span7">Zoti</span><span class="span4"> u dha aftësinë për të mësuar të tjerët. </span><span class="span3">35</span><span class="span4">Ai u dha aftësi për të punuar çdo gjë që gdhendet, që kërkon mjeshtëri, që qëndiset e që endet me li të hollë e me lesh ngjyrë vjollcë, të purpurt, të kuqe të ndezur. Ata janë të aftë të bëjnë çdo punë e mjeshtëri».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>