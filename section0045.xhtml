<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 43</span></p><p class="para3"><span class="span2">Vëllezërit kthehen në Egjipt</span></p><p class="para4"><span class="span3">1</span><span class="span4">Zia e bukës ishte e rëndë mbi tokë. </span><span class="span3">2</span><span class="span4">Kur mbaruan së ngrëni grurin që kishin sjellë nga Egjipti, Jakobi, ati i tyre, u tha: «Kthehuni në Egjipt për të na blerë pak ushqime». </span><span class="span3">3</span><span class="span4">Juda iu përgjigj: «Ai na paralajmëroi qartë se nuk mund ta takojmë pa qenë edhe vëllai ynë me ne. </span><span class="span3">4</span><span class="span4">Nëse e lë vëllanë tonë të vijë bashkë me ne, do të shkojmë e do të blejmë ushqime për ty. </span><span class="span3">5</span><span class="span4">Por, nëse nuk e lë, nuk do të shkojmë, sepse ai na tha se nuk mund ta takojmë pa qenë edhe vëllai ynë me ne». </span><span class="span3">6</span><span class="span4">Atëherë Izraeli tha: «Përse ma bëtë këtë të keqe duke i treguar se kishit edhe një vëlla tjetër?». </span><span class="span3">7</span><span class="span4">Ata i thanë: «Ai na pyeti imtësisht për veten tonë e për farefisin: “A është ati juaj ende gjallë? A keni vëlla tjetër?”. Ne iu përgjigjëm sipas pyetjeve që na bëri. Ku ta dinim ne se do të na thoshte: “Silleni edhe vëllanë tuaj!”?». </span><span class="span3">8</span><span class="span4">Juda i tha Izraelit, të atit: «Lëre djalin me mua, që të ngrihemi e të shkojmë dhe kështu do të mbesim gjallë e nuk do të vdesim ne, ti e fëmijët tanë. </span><span class="span3">9</span><span class="span4">Unë do të </span><span class="span4">bëhem dorëzanë për të dhe mua do të më kërkosh llogari. Nëse nuk ta kthej djalin e nuk ta vë përpara, do të jem fajtor ndaj teje për tërë jetën. </span><span class="span3">10</span><span class="span4">Po të mos ishim vonuar, tani do të ishim kthyer për herë të dytë».</span></p><p class="para4"><span class="span3">11</span><span class="span4">Atëherë Izraeli, ati i tyre, u tha: «Nëse është kështu puna, atëherë bëni siç po ju them: mbushini trastat me prodhimet më të mira të vendit dhe çojini atij si dhuratë, pak balsam, pak mjaltë, erëza të mira, mirrë, lajthi e bajame. </span><span class="span3">12</span><span class="span4">Merrni me vete dyfishin e parave. Kthejani paratë që ju kishin vënë te gryka e thasëve, se ndoshta është bërë ndonjë gabim. </span><span class="span3">13</span><span class="span4">Merreni vëllanë tuaj dhe ngrihuni e shkoni tek ai njeri. </span><span class="span3">14</span><span class="span4">Perëndia i gjithëpushtetshëm e zbuttë këtë njeri që t&apos;ju lirojë vëllanë tjetër dhe Benjaminin. Sa për mua, nëse mbes pa djem, le të mbes!». </span><span class="span3">15</span><span class="span4">Atëherë morën me vete dhuratat, dyfishin e parave dhe Benjaminin. U ngritën e shkuan në Egjipt e u paraqitën para Jozefit. </span><span class="span3">16</span><span class="span4">Kur Jozefi pa Benjaminin bashkë me ta, i tha kujdestarit të shtëpisë: «Çoji këta njerëz në shtëpi. Ther një kafshë e shtro tryezën, se do të hanë drekë me mua». </span><span class="span3">17</span><span class="span4">Ai bëri siç i tha Jozefi dhe i solli në shtëpinë e tij. </span><span class="span3">18</span><span class="span4">Ata i kapi frika kur i sollën në shtëpinë e Jozefit, se thoshin: «Na ka sjellë këtu për shkak të parave të gjetura në thasë herën e parë. Do të na hidhet e do të na sulet, që të na zërë skllevër e të na marrë gomarët». </span><span class="span3">19</span><span class="span4">Prandaj, kur po hynin, iu afruan kujdestarit të shtëpisë së Jozefit e i thanë: </span><span class="span3">20</span><span class="span4">«Të na falë imzot, ne kemi ardhur edhe herë tjetër për të blerë grurë. </span><span class="span3">21</span><span class="span4">Kur arritëm në një bujtinë, hapëm thasët dhe secili gjeti në grykën e thasëve shumën që kishte paguar. Prandaj i kemi sjellë prapë. </span><span class="span3">22</span><span class="span4">Kemi sjellë edhe para të tjera për të blerë ushqime. Ne nuk e dimë kush i futi paratë në thasë». </span><span class="span3">23</span><span class="span4">Ai u tha: «Qetësohuni! Mos kini frikë! Ka qenë Perëndia juaj, Perëndia i atit tuaj, ai që ju vuri thesare në thasë. Unë për vete i mora ç&apos;më dhatë». Pastaj iu solli Simeonin. </span><span class="span3">24</span><span class="span4">Kur i solli në shtëpinë e Jozefit u dha ujë për të larë këmbët dhe u nxori tagji gomarëve. </span><span class="span3">25</span><span class="span4">Ndërkohë që prisnin Jozefin për drekë, ata bënë gati dhuratat, se e morën vesh që do të hanin aty.</span></p><p class="para4"><span class="span3">26</span><span class="span4">Kur erdhi Jozefi në shtëpi, i dhanë dhuratat që kishin sjellë e iu përkulën gjer në tokë. </span><span class="span3">27</span><span class="span4">Ai i pyeti si ishin e u tha: «A është mirë ati juaj i moshuar për të cilin më treguat? A është ende gjallë?». </span><span class="span3">28</span><span class="span4">Ata i thanë: «Shërbëtori yt, ati ynë, është shëndoshë e mirë. Ai është ende gjallë». Pastaj u përkulën me nderim. </span><span class="span3">29</span><span class="span4">Jozefi ngriti sytë e pa Benjaminin, të vëllanë, birin e nënës së vet e u tha: «A është ky vëllai juaj i vogël për të cilin më treguat?» dhe vazhdoi: «Perëndia pastë mëshirë për ty, biri im!». </span><span class="span3">30</span><span class="span4">Jozefi u mallëngjye kur pa të vëllanë e doli me të shpejtë, se i erdhi për të qarë. Hyri në dhomën e vet e qau. </span><span class="span3">31</span><span class="span4">Pastaj e lau fytyrën e doli prej dhomës. E mbajti veten e tha: «Na shtroni të hamë!». </span><span class="span3">32</span><span class="span4">Shtruan për Jozefin veç, për vëllezërit veç dhe për egjiptianët që hanin me të veç, se egjiptianët nuk mund të hanin bashkë me hebrenjtë. Për ta kjo ishte e neveritshme. </span><span class="span3">33</span><span class="span4">Kur i ulën vëllezërit para tij, me radhë, nga më i madhi deri te më i vogli, ata panë njëri-tjetrin të habitur. </span><span class="span3">34</span><span class="span4">Ushqimi u shërbehej prej tryezës së Jozefit, por pjesa e Benjaminit ishte pesë herë me e madhe se e të tjerëve. Kështu, ata pinë e festuan bashkë me Jozefin.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>