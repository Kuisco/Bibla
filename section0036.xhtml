<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 34</span></p><p class="para3"><span class="span2">Dhunimi i Dinës</span></p><p class="para4"><span class="span3">1</span><span class="span4">Dina, bija që Lea i lindi Jakobit, doli për të parë bijat e vendit. </span><span class="span3">2</span><span class="span4">Kur e pa Shekemi, prijësi i vendit, biri i Hamor Hivitit, e rrëmbeu, fjeti me të dhe e poshtëroi. </span><span class="span3">3</span><span class="span4">Por Dina, bija e Jakobit, i hyri në zemër dhe ai e deshi e i foli ëmbël. </span><span class="span3">4</span><span class="span4">Kështu, Shekemi i tha Hamorit, të atit: «Ma merr këtë vajzë për grua!».</span></p><p class="para4"><span class="span3">5</span><span class="span4">Ndërkohë, Jakobi kishte dëgjuar për çnderimin e bijës së tij, Dinës. Ai heshti derisa u kthyen të bijtë që ishin me bagëtitë në fushë. </span><span class="span3">6</span><span class="span4">Atëherë Hamori, ati i Shekemit, shkoi te Jakobi për t&apos;i folur. </span><span class="span3">7</span><span class="span4">Ndërkaq bijtë e Jakobit, kur dëgjuan se ç&apos;kishte ngjarë, erdhën nga fusha. Ata ishin të hidhëruar e shumë të zemëruar, sepse Shekemi kishte bërë diçka të turpshme në Izrael. Ai kishte fjetur me bijën e Jakobit. Kjo gjë nuk bëhej.</span></p><p class="para4"><span class="span3">8</span><span class="span4">Por Hamori foli me ta e tha: «Shekemit, tim biri, i ka hyrë në zemër vajza juaj. Jepjani, pra, për grua. </span><span class="span3">9</span><span class="span4">Bëni krushqi me ne. Na jepni bijat tuaja e merrni tonat. </span><span class="span3">10</span><span class="span4">Nëse banoni me ne, vendi do të jetë i hapur për ju. Do të banoni e lëvizni lirisht e do të mund të blini prona». </span><span class="span3">11</span><span class="span4">Pastaj Shekemi i tha atit të Dinës e vëllezërve të saj: «Gjetsha hir në sytë tuaj! Do të jap çdo gjë që do të më kërkoni. </span><span class="span3">12</span><span class="span4">Më kërkoni për pajë e dhuratë sa të doni e unë do t&apos;jua jap, veç të më jepni vajzën për grua».</span></p><p class="para4"><span class="span3">13</span><span class="span4">Atëherë bijtë e Jakobit iu përgjigjën me dredhi Shekemit e Hamorit, atit të tij, sepse ai kishte çnderuar Dinën, motrën e tyre. </span><span class="span3">14</span><span class="span4">Kështu, ata u thanë: «Nuk mund ta bëjmë këtë gjë. Nuk mund t&apos;ia japim motrën tonë dikujt që është i parrethprerë, sepse kjo do të ishte e turpshme për ne. </span><span class="span3">15</span><span class="span4">Por do të pranojmë vetëm me një kusht: nëse bëheni si ne e çdo mashkull i juaj rrethpritet. </span><span class="span3">16</span><span class="span4">Atëherë do t&apos;ju japim bijat tona e ne do të marrim tuajat. Do të banojmë me ju e do të bëhemi një popull i vetëm. </span><span class="span3">17</span><span class="span4">Por nëse nuk pranoni të rrethpriteni do të marrim me vete bijën tonë e do të largohemi».</span></p><p class="para4"><span class="span3">18</span><span class="span4">Hamorit e birit të tij, Shekemit, u pëlqeu kjo përgjigje. </span><span class="span3">19</span><span class="span4">Djaloshi nuk vonoi ta bënte këtë gjë, se e kishte për zemër bijën e Jakobit. Ai ishte më i rëndësishmi në të gjithë familjen e atit të tij. </span><span class="span3">20</span><span class="span4">Pastaj Hamori e biri i tij, Shekemi, arritën te porta e qytetit e iu drejtuan njerëzve të qytetit: </span><span class="span3">21</span><span class="span4">«Këta njerëz janë miqësorë me ne. Le të banojnë në këtë vend e të lëvizin lirisht, se ka mjaft vend edhe për ta. Bijat e tyre do t&apos;i marrim për gra e do t&apos;u japim bijat tona. </span><span class="span3">22</span><span class="span4">Por vetëm me një kusht këta njerëz do të pranojnë të banojnë me ne për t&apos;u bërë një popull i vetëm: tërë meshkujt tanë duhet të rrethpriten ashtu siç rrethpriten edhe ata. </span><span class="span3">23</span><span class="span4">A nuk do të bëhen tonat kafshët, pasuritë e bagëtitë e tyre? Mjafton që të pranojmë dhe ata do të banojnë me ne». </span><span class="span3">24</span><span class="span4">Tërë ata që dilnin nga porta e qytetit e dëgjuan Hamorin e Shekemin, birin e tij. Kështu tërë meshkujt e qytetit u rrethprenë.</span></p><p class="para3"><span class="span2">Simeoni e Levi</span></p><p class="para4"><span class="span3">25</span><span class="span4">Pas tri ditësh, kur meshkujt e qytetit ende vuanin dhimbjet e rrethprerjes, dy djemtë e Jakobit, Simeoni e Levi, vëllezërit e Dinës, u ngritën secili me shpatë në dorë, hynë në qytet pa u vënë re dhe vranë tërë meshkujt. </span><span class="span3">26</span><span class="span4">Ata vranë me shpatë edhe Hamorin me Shekemin, birin e tij. Pastaj morën Dinën nga shtëpia e Shekemit e u larguan. </span><span class="span3">27</span><span class="span4">Bijtë e Jakobit u lëshuan mbi të vrarët dhe plaçkitën qytetin që kishte çnderuar motrën e tyre. </span><span class="span3">28</span><span class="span4">Ata morën dhentë, qetë, gomarët e gjithçka gjetën në qytet e në fushë. </span><span class="span3">29</span><span class="span4">Plaçkitën tërë pasurinë dhe morën rob tërë të vegjlit e gratë bashkë me gjithçka që kishin në shtëpi. </span><span class="span3">30</span><span class="span4">Atëherë Jakobi i tha Simeonit e Levit: «Më keni nxjerrë telashe, se më fëlliqët me banorët e vendit, me kananitët e perizitët. Unë kam pak njerëz. Nëse ata bashkohen kundër meje e më sulmojnë, atëherë unë e shtëpia ime do të marrim fund». </span><span class="span3">31</span><span class="span4">Por ata thanë: «Pse, si lavire do të trajtohet motra jonë?».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>