<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 33</span></p><p class="para3"><span class="span2">Jakobi takohet me Esaun</span></p><p class="para4"><span class="span3">1</span><span class="span4">Jakobi ngriti sytë e pa Esaun që po vinte. Me të ishin katërqind burra. Atëherë i ndau fëmijët mes Leas, Rakelës e dy shërbëtoreve. </span><span class="span3">2</span><span class="span4">Shërbëtoret me bijtë e tyre i vuri në fillim, pas tyre vuri Lean me bijtë e saj, në fund vuri Rakelën e Jozefin. </span><span class="span3">3</span><span class="span4">Ai vetë shkoi para tyre e u përkul gjer në tokë shtatë herë, derisa iu afrua të vëllait.</span></p><p class="para4"><span class="span3">4</span><span class="span4">Por Esau vrapoi për ta takuar dhe e përqafoi. Iu hodh në qafë, e puthi e qanë që të dy. </span><span class="span3">5</span><span class="span4">Pastaj Esau ngriti sytë, pa gratë e fëmijët e tha: «Çfarë i ke këta?». Ai iu përgjigj: «Këta janë fëmijët që Perëndia i fali shërbëtorit tënd». </span><span class="span3">6</span><span class="span4">Atëherë shërbëtoret bashkë me fëmijët u afruan e u përkulën me nderim. </span><span class="span3">7</span><span class="span4">U afrua edhe Lea me fëmijët e saj e u përkulën me nderim. Në fund u afrua Jozefi e Rakela e u përkulën me nderim. </span><span class="span3">8</span><span class="span4">Pastaj Esau tha: «Ç&apos;ke ndër mend të bësh me gjithë këto që më solle?». Jakobi iu përgjigj: «I solla që të gjej hir para teje, imzot». </span><span class="span3">9</span><span class="span4">Esau tha: «Unë kam mjaft, o vëllai im. Çfarë ke mbaje për vete». </span><span class="span3">10</span><span class="span4">Por Jakobi tha: «Jo, të lutem. Nëse kam gjetur hir para teje do ta pranosh këtë dhuratë nga dora ime, sepse të pashë ballë për ballë, si të shihja ballë për ballë Perëndinë, e ti prapë më prite mirë. </span><span class="span3">11</span><span class="span4">Pranoje, pra dhuratën që të solla, se Perëndia është treguar i mëshirshëm me mua e unë kam plot». Kështu, ai nguli këmbë dhe Esau pranoi.</span></p><p class="para4"><span class="span3">12</span><span class="span4">Pastaj Esau tha: «Të çohemi e të shkojmë e unë do të të prij». </span><span class="span3">13</span><span class="span4">Por Jakobi i tha: «Imzot, ti e di se fëmijët janë të vegjël dhe se dhentë e lopët qumështore i kam kujdes. Nëse i mundoj edhe një ditë, e gjithë bagëtia do të ngordhë. </span><span class="span3">14</span><span class="span4">Le të shkojë imzot para shërbëtorit të tij, ndërsa unë do </span><span class="span4">të vij ngadalë me hapin e bagëtisë, që më paraprin, e me hapin e fëmijëve, derisa të arrij tek imzot në Seir».</span></p><p class="para4"><span class="span3">15</span><span class="span4">Atëherë Esau tha: «Po lë me ty disa nga njerëzit e mi». Por Jakobi tha: «Përse? Mjafton që të gjej hir para timzot». </span><span class="span3">16</span><span class="span4">Po atë ditë, Esau u kthye rrugës për në Seir, </span><span class="span3">17</span><span class="span4">ndërsa Jakobi udhëtoi drejt Sukotit ku ndërtoi shtëpi për vete e kasolle për kafshët, prandaj edhe vendi u quajt Sukot.</span></p><p class="para3"><span class="span2">Jakobi në Shekem</span></p><p class="para4"><span class="span3">18</span><span class="span4">Jakobi erdhi nga Padan Arami dhe arriti shëndoshë e mirë në qytetin e Shekemit, që ishte në tokën e Kanaanit, dhe fushoi përballë qytetit. </span><span class="span3">19</span><span class="span4">Pastaj bleu prej Hamorit, atit të Shekemit, për njëqind monedha argjendi, pjesën e fushës në të cilën kishte ngritur tendën. </span><span class="span3">20</span><span class="span4">Aty ngriti një altar dhe e quajti «Perëndia është Perëndia i Izraelit».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>