<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 22</span></p><p class="para4"><span class="span3">1</span><span class="span4">Nëse vjedhësi vritet duke vjedhur, i zoti i shtëpisë do të jetë i pafajshëm, </span><span class="span3">2</span><span class="span4">por nëse kjo ndodh gjatë ditës, të dënohet.</span></p><p class="para1"><span class="span4">Vjedhësi të paguajë patjetër dëmshpërblim. Nëse nuk ka me se të paguajë, të shitet si skllav për vjedhjen. </span><span class="span3">3</span><span class="span4">Nëse vjedhësit i kapen gjallë kafshët e vjedhura si qetë, gomarët dhe delet, të paguajë dyfish dëmshpërblim.</span></p><p class="para4"><span class="span3">4</span><span class="span4">Kur dikush kullot bagëtinë dhe ajo kalon në arën ose vreshtin e tjetrit dhe e shkreton atë, i zoti i bagëtisë të paguajë dëmshpërblim me pjesën më të mirë të arës dhe vreshtit që ka.</span></p><p class="para4"><span class="span3">5</span><span class="span4">Kur dikush ndez zjarr dhe zjarri përhapet përmes ferrave e djeg duaj, grurë ose tërë arën, fajtori të paguajë dëmshpërblim të plotë.</span></p><p class="para4"><span class="span3">6</span><span class="span4">Kur dikush i lë mikut para apo ndonjë send tjetër për t&apos;i ruajtur e këto vidhen nga shtëpia e tij, nëse vjedhësi kapet, të paguajë dyfish dëmshpërblim. </span><span class="span3">7</span><span class="span4">Nëse vjedhësi nuk kapet, atëherë i zoti i shtëpisë të sillet para Perëndisë që të tregojë në ka vënë dorë apo jo mbi pronën e tjetrit. </span><span class="span3">8</span><span class="span4">Në çdo mosmarrëveshje, ku njëra palë ka pretendime qoftë për ka, gomar, dele, rrobë apo për çdo gjë të </span><span class="span4">humbur, të dyja palët të sillen para Perëndisë. Atë që Perëndia nxjerr fajtor, të paguajë dyfish dëmshpërblim.</span></p><p class="para4"><span class="span3">9</span><span class="span4">Kur dikush i lë mikut gomarin, kaun, delen, ose çdo lloj kafshe për t&apos;i ruajtur e ato ngordhin, gjymtohen ose grabiten pa patur ndonjë dëshmitar, </span><span class="span3">10</span><span class="span4">ai të betohet para </span><span class="span7">Zotit</span><span class="span4"> nëse ka vënë dorë apo jo në pronën e tjetrit. Atëherë i zoti i kafshës të pranojë betimin dhe të mos kërkojë dëmshpërblim. </span><span class="span3">11</span><span class="span4">Nëse kafsha i vidhet, t&apos;i paguajë dëmshpërblim të zotit. </span><span class="span3">12</span><span class="span4">Nëse e shqyejnë egërsirat, të sjellë kufomën si dëshmi që të mos paguajë dëmshpërblim.</span></p><p class="para4"><span class="span3">13</span><span class="span4">Kur dikush merr hua kafshën e të afërtit dhe ajo gjymtohet ose ngordh, ndërkohë që i zoti nuk është i pranishëm, qiramarrësi të paguajë dëmshpërblim. </span><span class="span3">14</span><span class="span4">Nëse i zoti ndodhet aty, atëherë të mos paguajë dëmshpërblim, sepse dëmi përfshihet te qiraja e paguar.</span></p><p class="para3"><span class="span2">Ligje shoqërore dhe fetare</span></p><p class="para4"><span class="span3">15</span><span class="span4">Kur dikush mashtron një vajzë të virgjër, të pafejuar, dhe fle me të, do ta marrë për grua e do t&apos;i paguajë pajën. </span><span class="span3">16</span><span class="span4">Edhe nëse i ati i vajzës nuk pranon t&apos;ia japë për grua, ai ta paguajë shumën që kërkohet për pajë.</span></p><p class="para4"><span class="span3">17</span><span class="span4">Mos lër gjallë askënd që bën magji.</span></p><p class="para4"><span class="span3">18</span><span class="span4">Kush fle me kafshë, të dënohet me vdekje.</span></p><p class="para4"><span class="span3">19</span><span class="span4">Kush u flijon fli perëndive të tjerë, përveç </span><span class="span7">Zotit</span><span class="span4">, të shfaroset.</span></p><p class="para4"><span class="span3">20</span><span class="span4">Mos e keqtrajto e mos e shtyp të huajin, sepse ju vetë ishit të huaj në tokën e Egjiptit.</span></p><p class="para4"><span class="span3">21</span><span class="span4">Mos e mundoni vejushën dhe jetimin. </span><span class="span3">22</span><span class="span4">Nëse i mundoni, unë do ta dëgjoj thirrjen e tyre për ndihmë, </span><span class="span3">23</span><span class="span4">do të ndizem plot zemërim e do t&apos;ju pres me shpatë, që gratë t&apos;ju mbesin të veja e fëmijët jetimë.</span></p><p class="para4"><span class="span3">24</span><span class="span4">Nëse i jep para hua popullit tim, të varfërve mes jush, mos u sillni me ta si huadhënës dhe mos u kërkoni kamatë. </span><span class="span3">25</span><span class="span4">Nëse ia merr peng tunikën mikut tënd, ktheja para se të perëndojë dielli, </span><span class="span3">26</span><span class="span4">sepse ajo është rroba e vetme me të cilën mbështillet. Me çfarë do të mbulohet kur të flejë? Kur të më thërrasë për ndihmë do ta dëgjoj, se unë jam i mëshirshëm.</span></p><p class="para4"><span class="span3">27</span><span class="span4">Mos e shaj Perëndinë dhe mos e mallko prijësin e popullit tënd.</span></p><p class="para4"><span class="span3">28</span><span class="span4">Mos vono të kushtosh nga begatia e arës dhe e mokrës. Mua do të më japësh të parëlindurin e bijve të tu.</span></p><p class="para4"><span class="span3">29</span><span class="span4">Kështu do të veprosh edhe me qetë e delet. Për shtatë ditë i vogli do të rrijë me të ëmën. Në ditën e tetë do të ma japësh mua.</span></p><p class="para4"><span class="span3">30</span><span class="span4">Do të jeni për mua njerëz të shenjtë. Mos e hani mishin e shqyer nga egërsirat në fushë. Hidhjani qenve.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>