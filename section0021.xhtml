<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 19</span></p><p class="para3"><span class="span2">Ligësia e Sodomës</span></p><p class="para4"><span class="span3">1</span><span class="span4">Dy engjëjt arritën në Sodomë në mbrëmje, kur Loti po rrinte te porta e Sodomës. Si i pa, u ngrit t&apos;i takonte, u përkul me fytyrë përdhe </span><span class="span3">2</span><span class="span4">e tha: «Zotërinj, kthehuni nga shtëpia e shërbëtorit tuaj që të kaloni natën e të lani këmbët. Pastaj në të gdhirë vazhdoni udhëtimin». Ata thanë: «Jo, natën do ta kalojmë në shesh». </span><span class="span3">3</span><span class="span4">Por Loti nguli këmbë. Kështu, ata u kthyen tek ai dhe hynë në shtëpinë e tij. Ai u përgatiti një gosti, u poqi bukë të ndorme dhe ata hëngrën. </span><span class="span3">4</span><span class="span4">Para se të flinin, njerëzit e qytetit të Sodomës, i tërë populli pa përjashtim, i ri e i vjetër, rrethuan shtëpinë. </span><span class="span3">5</span><span class="span4">I thirrën Lotit e i thanë: «Ku janë burrat që erdhën te ti sonte? Na i nxirr jashtë që t&apos;i përdhunojmë». </span><span class="span3">6</span><span class="span4">Loti doli përjashta, mbylli derën pas vetes </span><span class="span3">7</span><span class="span4">e u tha: «Mos vëllezër, mos bëni ligësi. </span><span class="span3">8</span><span class="span4">Ja ku kam dy bija që nuk kanë njohur burrë. Po i nxjerr jashtë e po jua jap, që të bëni me to ç&apos;të doni. Vetëm këtyre burrave mos u bëni gjë, se janë nën mbrojtjen time». </span><span class="span3">9</span><span class="span4">Ata u përgjigjën: «Ik shporru!». Edhe thanë: «Ky erdhi të banojë si i huaj e dashka të jetë gjykatës! Tani do të sillemi edhe më keq me ty!». Filluan ta shtyjnë Lotin fort dhe u afruan për ta shpërthyer derën. </span><span class="span3">10</span><span class="span4">Por dy burrat zgjatën dorën, e tërhoqën Lotin brenda në shtëpi dhe mbyllën derën. </span><span class="span3">11</span><span class="span4">Pastaj i verbuan njerëzit që ishin përjashta, nga më i vogli deri te më i madhi. Kështu ata u lodhën së kërkuari hyrjen e shtëpisë.</span></p><p class="para3"><span class="span2">Shkatërrimi i Sodomës e Gomorrës</span></p><p class="para4"><span class="span3">12</span><span class="span4">Burrat i thanë Lotit: «Kush tjetër është me ty? Ke dhëndër, bij e bija? Këdo që ke në këtë qytet nxirre jashtë prej këtij vendi. </span><span class="span3">13</span><span class="span4">Ne do ta shkatërrojmë këtë vend, sepse e madhe është gjëma e tyre para </span><span class="span7">Zotit</span><span class="span4"> dhe ai na ka dërguar që ta shkatërrojmë». </span><span class="span3">14</span><span class="span4">Loti doli jashtë e u foli dhëndurëve që ishin martuar me bijat e tij: «Ngrihuni e largohuni nga ky vend, se </span><span class="span7">Zoti</span><span class="span4"> do ta shkatërrojë qytetin». Por dhëndurëve iu duk se ai po tallej.</span></p><p class="para4"><span class="span3">15</span><span class="span4">Në të gdhirë, engjëjt e nxisnin Lotin duke i thënë: «Ngrihu e merr me vete gruan tënde dhe të dy bijat që gjenden këtu. Përndryshe, kur qyteti të ndëshkohet, do të zhdukesh edhe ti». </span><span class="span3">16</span><span class="span4">Por ai po vonohej. Atëherë, meqë </span><span class="span7">Zoti</span><span class="span4"> pati mëshirë për të, burrat e morën për dore atë, gruan e tij e bijat e tij dhe i nxorën e i lanë jashtë qytetit. </span><span class="span3">17</span><span class="span4">Pasi i nxorën jashtë, njëri prej tyre i tha: «Ik, shpëto veten! Mos shiko mbrapa e mos u ndal askund në luginë. Ik në mal, përndryshe do të zhdukesh!». </span><span class="span3">18</span><span class="span4">Loti u tha: «Mos, o Zot! </span><span class="span3">19</span><span class="span4">Ja, shërbëtori yt gjeti hir para teje e ti u tregove shumë mirëdashës me atë që bëre duke më shpëtuar. Por unë nuk do të largohem dot në mal pa më zënë fatkeqësia e kam për të vdekur. </span><span class="span3">20</span><span class="span4">Ja një qytet ku mund të strehohem. Është afër dhe i vogël. Më lër të shkoj te ky qytet i vogël që të shpëtoj». </span><span class="span3">21</span><span class="span4">Ai i tha: «Ja, po ta plotësoj edhe këtë kërkesë. Nuk do ta shkatërroj qytetin për të cilin fole. </span><span class="span3">22</span><span class="span4">Shpejto, ik atje, se nuk do të bëj asgjë derisa të arrish». Prandaj qyteti u quajt Coar. </span><span class="span3">23</span><span class="span4">Dielli po ngrihej mbi tokë kur Loti hyri në Coar.</span></p><p class="para4"><span class="span3">24</span><span class="span4">Atëherë </span><span class="span7">Zoti</span><span class="span4"> lëshoi nga qielli sulfur e zjarr mbi Sodomën e Gomorrën. </span><span class="span3">25</span><span class="span4">Ai i shkatërroi ato qytete dhe gjithë luginën bashkë me tërë banorët e qyteteve e bimësinë e tokës. </span><span class="span3">26</span><span class="span4">Por gruaja e Lotit shikoi mbrapa dhe u kthye në një shtatore kripe.</span></p><p class="para4"><span class="span3">27</span><span class="span4">Herët në mëngjes, Abrahami u ngrit e shkoi te vendi ku kishte qëndruar para </span><span class="span7">Zotit</span><span class="span4">. </span><span class="span3">28</span><span class="span4">Hodhi sytë poshtë nga Sodoma e Gomorra dhe nga tërë vendi i luginës dhe, ja, një tym ngrihej nga toka sikur të ishte tym furre.</span></p><p class="para4"><span class="span3">29</span><span class="span4">Kështu ndodhi që, kur Perëndia shkatërroi qytetet e luginës, u kujtua për Abrahamin dhe e largoi Lotin nga shkatërrimi që ra mbi qytetet ku banonte.</span></p><p class="para3"><span class="span2">Zanafilla e Moabit dhe e Amonit</span></p><p class="para4"><span class="span3">30</span><span class="span4">Loti kishte frikë të banonte në Coar, prandaj u largua nga Coari bashkë me dy bijat e tij e banoi në mal, në një shpellë. </span><span class="span3">31</span><span class="span4">Atëherë vajza e madhe i tha të voglës: «Ati ynë është plak dhe nuk ka asnjë burrë në vend që të flejë me ne, siç bëhet në mbarë tokën. </span><span class="span3">32</span><span class="span4">Eja, le ta dehim atin tonë me verë, që të flemë me të e, përmes tij, të ruajmë farën». </span><span class="span3">33</span><span class="span4">Kështu, atë natë e dehën me verë atin e tyre dhe e madhja hyri e u shtri me të. Ai nuk e mori vesh as kur u shtri e bija, as kur u ngrit. </span><span class="span3">34</span><span class="span4">Të nesërmen, vajza e madhe i tha të voglës: «Ja, unë fjeta mbrëmë me tim atë. Le ta dehim me verë edhe sonte. Pastaj hyr ti e fli me të që, përmes tij, të ruajmë farën». </span><span class="span3">35</span><span class="span4">Atë natë e dehën përsëri me verë të atin. E vogla shkoi e fjeti me të. Ai nuk e mori vesh as kur u shtri e bija, as kur u ngrit. </span><span class="span3">36</span><span class="span4">Të dyja bijat e Lotit mbetën shtatzënë prej tij. </span><span class="span3">37</span><span class="span4">E madhja lindi djalë dhe e quajti Moab. Ky është ati i moabitëve të sotëm. </span><span class="span3">38</span><span class="span4">Edhe e vogla lindi djalë dhe e quajti Benami. Ky është ati i amonitëve të sotëm.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>