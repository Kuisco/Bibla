<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 23</span></p><p class="para3"><span class="span2">Varrimi i Sarës</span></p><p class="para4"><span class="span3">1</span><span class="span4">Sara jetoi njëqind e njëzet e shtatë vjet. </span><span class="span3">2</span><span class="span4">Ajo vdiq në Kirjat Arba që është në Hebron, në tokën e Kanaanit. Atëherë Abrahami erdhi për të mbajtur zi e për ta vajtuar. </span><span class="span3">3</span><span class="span4">Pastaj u ngrit në prani të së ndjerës e u tha bijve të Hetit: </span><span class="span3">4</span><span class="span4">«Mes jush jam i huaj e shtegtar. Më jepni për pronë një varr mes jush që ta varros të ndjerën ashtu siç duhet». </span><span class="span3">5</span><span class="span4">Bijtë e Hetit iu përgjigjën: </span><span class="span3">6</span><span class="span4">«Dëgjo, imzot! Mes nesh, ti je një princ i fuqishëm. Varrose të ndjerën në varrin tonë më të mirë. Asnjëri prej nesh nuk do ta kursejë varrin e tij që ti të varrosësh të ndjerën tënde». </span><span class="span3">7</span><span class="span4">Atëherë Abrahami u ngrit e u përkul me nderim para popullit të atij vendi, para bijve të Hetit, </span><span class="span3">8</span><span class="span4">e u tha: «Nëse dëshironi që ta varros të ndjerën ashtu siç duhet, ma dëgjoni fjalën e ndërhyni për mua para Efronit, birit të Coharit, </span><span class="span3">9</span><span class="span4">që të ma japë për varr shpellën e Makpelës, që është e tija e që ndodhet në fund të arës së tij, dhe të ma shesë në praninë tuaj me çmimin e plotë».</span></p><p class="para4"><span class="span3">10</span><span class="span4">Efroni, hititi, ishte ulur mes bijve të Hetit. Atëherë ai iu përgjigj Abrahamit në prani të bijve të Hetit, para të gjithë atyre që hynin në portën e qytetit: </span><span class="span3">11</span><span class="span4">«Jo, imzot, më dëgjo! Arën po ta jap bashkë me shpellën që është në të. Po ta jap para bijve të popullit tim. Aty varrose të ndjerën tënde». </span><span class="span3">12</span><span class="span4">Abrahami u përkul me nderim para popullit, </span><span class="span3">13</span><span class="span4">e në prani të vendasve i tha Efronit: «Nëse më dëgjon, unë do ta paguaj çmimin e arës. Merre prej meje, që të varros atje të ndjerën time». </span><span class="span3">14</span><span class="span4">Efroni iu përgjigj: </span><span class="span3">15</span><span class="span4">«Imzot, më dëgjo! Katërqind sikla argjendi për një copë tokë nuk janë asgjë as për mua, as për ty. Shko e varrose të ndjerën tënde». </span><span class="span3">16</span><span class="span4">Atëherë Abrahami e dëgjoi Efronin dhe ia peshoi argjendin, që i kërkoi, në prani të bijve të Hetit, katërqind sikla argjendi sipas peshës së tregut.</span></p><p class="para4"><span class="span3">17</span><span class="span4">Kështu ara e Efronit në Makpelë, që ndodhej përballë Mamreut, ara dhe shpella që është në të, tërë pemët brenda kufijve të arës, </span><span class="span3">18</span><span class="span4">u bënë pronë e Abrahamit në prani të bijve të Hetit, para të gjithë atyre që hynin në portën e qytetit. </span><span class="span3">19</span><span class="span4">Pastaj Abrahami e varrosi Sarën, gruan e tij, në shpellën e arës së Makpelës, përballë Mamreut, që është në Hebron, në vendin e Kanaanit. </span><span class="span3">20</span><span class="span4">Kështu, ara bashkë me shpellën iu dhanë Abrahamit nga bijtë e Hetit për pronë varri.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>