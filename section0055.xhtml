<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 3</span></p><p class="para3"><span class="span2">Moisiu dhe shkurrja që nuk digjej</span></p><p class="para4"><span class="span3">1</span><span class="span4">Moisiu po kulloste dhentë e të vjehrrit, Jetrit, priftit të Midianit, dhe i çoi dhentë përtej shkretëtirës. Ai mbërriti në Horeb, në malin e Perëndisë. </span><span class="span3">2</span><span class="span4">Engjëlli i </span><span class="span7">Zotit</span><span class="span4"> iu shfaq në flakën e zjarrit, në mes të shkurres. Moisiu vështroi dhe, ja, shkurrja kishte marrë flakë, por nuk po digjej. </span><span class="span3">3</span><span class="span4">Atëherë Moisiu tha: «Po kthehem që të shoh këtë pamje të çuditshme. Përse nuk digjet shkurrja?!». </span><span class="span3">4</span><span class="span4">Kur pa se Moisiu u kthye për të parë, </span><span class="span7">Zoti</span><span class="span4"> e thirri nga mesi i shkurres e i tha: «Moisi, Moisi!». Ai u përgjigj: «Ja ku jam!». </span><span class="span3">5</span><span class="span4">Zoti tha: «Mos u afro këtu! Zbathi sandalet nga këmbët, sepse vendi ku po qëndron është tokë e shenjtë». </span><span class="span3">6</span><span class="span4">Dhe shtoi: «Unë jam Perëndia i atit tënd, Perëndia i Abrahamit, Perëndia i Isakut e Perëndia i Jakobit». Atëherë Moisiu mbuloi fytyrën, sepse kishte frikë të shikonte Perëndinë.</span></p><p class="para4"><span class="span3">7</span><span class="span4">Pastaj </span><span class="span7">Zoti</span><span class="span4"> i tha: «E kam parë mirë mjerimin e popullit tim në Egjipt dhe i kam dëgjuar klithmat e tyre për shkak të mbikëqyrësve. Ua njoh vuajtjet, </span><span class="span3">8</span><span class="span4">prandaj dhe kam zbritur për t&apos;i çliruar nga dora e Egjiptit dhe për t&apos;i nxjerrë nga ky vend në një vend të mirë e të hapur, në një vend ku rrjedh qumësht e mjaltë. Ky është vendi i kananitëve, i hititëve, i amoritëve, i perizitëve, i hivitëve dhe i jebusitëve. </span><span class="span3">9</span><span class="span4">Kështu, klithma e izraelitëve mbërriti tek unë, madje edhe unë e kam parë sesi shtypen nga egjiptianët. </span><span class="span3">10</span><span class="span4">Tani, eja të të dërgoj te faraoni që të nxjerrësh Izraelin, popullin tim, nga Egjipti». </span><span class="span3">11</span><span class="span4">Moisiu i tha: «Kush jam unë që të shkoj te faraoni e të nxjerr izraelitët nga Egjipti?!». </span><span class="span3">12</span><span class="span4">Por Perëndia i tha: «Unë jam me ty. Ja shenja se jam unë ai që të ka dërguar: kur ta kesh nxjerrë popullin nga Egjipti, do t&apos;i shërbeni Perëndisë në këtë mal».</span></p><p class="para4"><span class="span3">13</span><span class="span4">Atëherë Moisiu i tha Perëndisë: «Nëse shkoj te izraelitët e u them: “Perëndia i etërve tuaj më ka dërguar te ju” e ata më thonë: “Si e ka emrin?”, çfarë t&apos;u them?». </span><span class="span3">14</span><span class="span4">Perëndia i tha Moisiut: «</span><span class="span7">Unë jam ai që unë jam</span><span class="span4">!». Dhe shtoi: «Kështu thuaju izraelitëve: “</span><span class="span7">Unë Jam</span><span class="span4"> më ka dërguar te ju”». </span><span class="span3">15</span><span class="span4">Perëndia i tha përsëri Moisiut: «Kështu thuaju izraelitëve: “</span><span class="span7">Zoti</span><span class="span4">, Perëndia i etërve tuaj, </span><span class="span4">Perëndia i Abrahamit, Perëndia i Isakut, Perëndia i Jakobit më ka dërguar te ju”. Ky është emri im përjetë dhe kështu do të kujtohem brez pas brezi.</span></p><p class="para4"><span class="span3">16</span><span class="span4">Shko, mblidh pleqtë e Izraelit e thuaju: “</span><span class="span7">Zoti</span><span class="span4">, Perëndia i etërve tuaj, Perëndia i Abrahamit, i Isakut e i Jakobit m&apos;u shfaq. Ai më tha: e kam parë mirë çfarë po ju ndodh në Egjipt </span><span class="span3">17</span><span class="span4">dhe vendosa t&apos;ju nxjerr nga mjerimi i Egjiptit e do t&apos;ju çoj në tokën e kananitëve, e hititëve, e amoritëve, e perizitëve, e hivitëve, e jebusitëve, në tokën ku rrjedh qumësht e mjaltë”. </span><span class="span3">18</span><span class="span4">Ata do ta dëgjojnë fjalën tënde dhe ti bashkë me pleqtë e Izraelit do të shkoni te mbreti i Egjiptit e do t&apos;i thoni: “</span><span class="span7">Zoti</span><span class="span4">, Perëndia i hebrenjve, na u dëftua. Tani, na lër të shkojmë e të bëjmë tri ditë rrugë në shkretëtirë, që t&apos;i kushtojmë fli </span><span class="span7">Zotit</span><span class="span4">, Perëndisë tonë”. </span><span class="span3">19</span><span class="span4">Por unë e di se mbreti i Egjiptit nuk do t&apos;ju lejojë të shkoni nëse nuk detyrohet nga një dorë e fuqishme. </span><span class="span3">20</span><span class="span4">Prandaj do ta shtrij dorën e do ta godas Egjiptin me gjithë mrekullitë që do të bëj atje. Atëherë faraoni do t&apos;ju lërë të shkoni. </span><span class="span3">21</span><span class="span4">Do t&apos;i bëj egjiptianët t&apos;ju shohin me sy të mirë që kur të shkoni, të mos shkoni duarbosh. </span><span class="span3">22</span><span class="span4">Çdo grua do t&apos;i kërkojë fqinjës, dhe asaj që banon në një shtëpi me të, rroba e sende argjendi e ari. Do t&apos;ua ngarkoni bijve e bijave tuaja e kështu do të plaçkitni Egjiptin».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>