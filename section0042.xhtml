<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 40</span></p><p class="para3"><span class="span2">Ëndrra e oborrtarëve</span></p><p class="para4"><span class="span3">1</span><span class="span4">Pas këtyre ngjarjeve, kupëmbajtësi e bukëpjekësi i mbretit të Egjiptit bënë faj ndaj zotërisë së tyre, mbretit të Egjiptit. </span><span class="span3">2</span><span class="span4">Faraoni u zemërua me të dy oborrtarët e tij, me të parin e kupëmbajtësve e me të parin e bukëpjekësve. </span><span class="span3">3</span><span class="span4">I futi në burg, në të njëjtin vend ku ishte i burgosur edhe Jozefi, nën ruajtjen e komandantit të truprojës. </span><span class="span3">4</span><span class="span4">Ky u caktoi Jozefin që t&apos;u shërbente. Ata mbetën të burgosur për njëfarë kohe. </span><span class="span3">5</span><span class="span4">Një natë kupëmbajtësi e bukëpjekësi i mbretit të Egjiptit, që ishin të burgosur, panë nga një ëndërr dhe secila kishte kuptimin e vet. </span><span class="span3">6</span><span class="span4">Kur Jozefi erdhi tek ata në mëngjes, pa se ishin të shqetësuar. </span><span class="span3">7</span><span class="span4">Atëherë i pyeti oborrtarët e faraonit që ishin të burgosur bashkë me të: «Përse jeni kaq të mërzitur sot?». </span><span class="span3">8</span><span class="span4">Ata thanë: «Pamë nga një ëndërr, por nuk ka kush të na i shpjegojë». Por Jozefi u tha: «A nuk e di Perëndia kuptimin e ëndrrave? M&apos;i tregoni, pra, ëndrrat!».</span></p><p class="para4"><span class="span3">9</span><span class="span4">Atëherë i pari i kupëmbajtësve tregoi ëndrrën e vet: «Në ëndërr pashë një hardhi përpara meje. </span><span class="span3">10</span><span class="span4">Hardhia kishte tri degë e posa filloi të bulojë, lulet çelën e vilet e rrushit u poqën. </span><span class="span3">11</span><span class="span4">Në dorë kisha kupën e faraonit. I kapa vilet e rrushit, i shtrydha në kupë e ia dhashë faraonit në dorë». </span><span class="span3">12</span><span class="span4">Jozefi i tha: «Kuptimi i ëndrrës është ky: tri degët janë tri ditë. </span><span class="span3">13</span><span class="span4">Brenda tri ditësh faraoni do të të falë, do të të rikthejë në detyrën që kishe e ti do t&apos;ia japësh kupën në dorë, ashtu siç bëje më parë kur ishe kupëmbajtësi i tij. </span><span class="span3">14</span><span class="span4">Por kur të jesh i lirë më kujto e tregohu mirëdashës me </span><span class="span4">mua. Më përmend para faraonit që të më nxjerrësh nga burgu, </span><span class="span3">15</span><span class="span4">sepse me dhunë më rrëmbyen nga toka e hebrenjve. Edhe këtu nuk kam bërë asgjë që të meritoj burgun».</span></p><p class="para4"><span class="span3">16</span><span class="span4">Kur i pari i bukëpjekësve pa se shpjegimi i ëndrrës ishte i mirë, i tha Jozefit: «Edhe unë pashë një ëndërr. Mbi krye kisha tri shporta me bukë. </span><span class="span3">17</span><span class="span4">Shporta e sipërme kishte gjithfarë ushqimesh të gatuara për faraonin, por po i hanin shpendët. Ato po hanin nga shporta që ishte mbi kokën time». </span><span class="span3">18</span><span class="span4">Jozefi iu përgjigj: «Kuptimi i ëndrrës është ky: tri shportat janë tri ditë. </span><span class="span3">19</span><span class="span4">Brenda tri ditësh faraoni do të ta presë kokën, do të të varë në pemë e shpendët do të të hanë trupin». </span><span class="span3">20</span><span class="span4">Ditën e tretë ishte ditëlindja e faraonit. Ai shtroi një gosti për gjithë shërbëtorët e tij dhe nxori para tyre të parin e kupëmbajtësve e të parin e bukëpjekësve. </span><span class="span3">21</span><span class="span4">Të parin e kupëmbajtësve e rikthehu në detyrë që t&apos;i jepte kupën në dorë. </span><span class="span3">22</span><span class="span4">Ndërsa bukëpjekësin e vari, ashtu siç ua kishte shpjeguar Jozefi. </span><span class="span3">23</span><span class="span4">Mirëpo i pari i kupëmbajtësve nuk u kujtua për Jozefin. Ai e harroi atë.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>