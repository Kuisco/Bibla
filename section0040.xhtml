<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 38</span></p><p class="para3"><span class="span2">Juda dhe Tamara</span></p><p class="para4"><span class="span3">1</span><span class="span4">Në atë kohë Juda u largua nga vëllezërit e banoi pranë Hirahut, një burrë nga Adulamia. </span><span class="span3">2</span><span class="span4">Aty, Juda pa bijën e një kananiti që quhej Shua. E mori e fjeti me të. </span><span class="span3">3</span><span class="span4">Ajo mbeti shtatzënë e lindi një djalë që ai e quajti Er. </span><span class="span3">4</span><span class="span4">Ajo mbeti përsëri shtatzënë e lindi një djalë që e quajti Onan. </span><span class="span3">5</span><span class="span4">Ajo lindi edhe një djalë tjetër që e quajti Shelah. Kur ndodhi kjo, Juda ishte në Kezib. </span><span class="span3">6</span><span class="span4">Juda i gjeti një grua Erit, të parëlindurit. Ajo quhej Tamarë. </span><span class="span3">7</span><span class="span4">Por Eri, i parëlinduri i Judës, ishte i lig para </span><span class="span7">Zotit</span><span class="span4"> dhe </span><span class="span7">Zoti</span><span class="span4"> e vrau. </span><span class="span3">8</span><span class="span4">Atëherë Juda i tha Onanit: «Fli me gruan e tët vëllai e martohu me të, si kunat që je, që ta mbash gjallë farën e vëllait tënd». </span><span class="span3">9</span><span class="span4">Por Onani e dinte që fëmijët nuk do të njiheshin si të tijtë, prandaj sa herë që flinte me gruan e të vëllait e derdhte farën përtokë, që të mos e mbante gjallë farën e të vëllait. </span><span class="span3">10</span><span class="span4">Kjo gjë ishte e ligë para </span><span class="span7">Zotit</span><span class="span4">, prandaj Zoti e vrau edhe Onanin. </span><span class="span3">11</span><span class="span4">Atëherë Juda i tha Tamarës, të resë: «Rri si vejushë në shtëpinë e atit tënd derisa të rritet im bir, Shelahu». Sepse kishte frikë se edhe ky do t&apos;i vdiste si të tjerët. Kështu, Tamara shkoi e jetoi në shtëpinë e të atit.</span></p><p class="para4"><span class="span3">12</span><span class="span4">Pas një kohe të gjatë, vdiq gruaja e Judës, bija e Shuaut. Kur mbaruan ditët e zisë, Juda bashkë me mikun e tij, Hirahun nga Adulamia, shkuan në Timnah te qethësit e dhenve. </span><span class="span3">13</span><span class="span4">Tamarën e lajmëruan që vjehrri i saj po shkonte në Timnah për të qethur dhentë. </span><span class="span3">14</span><span class="span4">Ajo hoqi rrobat e vejërisë, u mbulua me një vel, u mbështoll e tëra dhe u ul në hyrje të Enaimit që ishte rrugës për në Timnah. E bëri këtë, sepse kishte parë që Shelahu ishte rritur, por nuk ia kishin dhënë për burrë. </span><span class="span3">15</span><span class="span4">Juda e pa dhe e kujtoi për lavire, se ajo e kishte fytyrën të mbuluar. </span><span class="span3">16</span><span class="span4">Ai iu afrua buzë rrugës e i tha: «Eja të flemë bashkë!», sepse nuk e dinte se ishte e reja e tij. Ajo i tha: «Çfarë do të më japësh që të flesh me mua?». </span><span class="span3">17</span><span class="span4">Ai iu përgjigj: «Do të të çoj një kec nga kopeja». Ajo tha: «Vetëm nëse më jep një peng derisa të ma dërgosh». </span><span class="span3">18</span><span class="span4">Ai i tha: «Çfarë pengu do që të të jap?». Ajo i tha: «Vulën, varësen dhe shkopin që ke në dorë». Ai ia dha. Fjeti me të e ajo mbeti shtatzënë. </span><span class="span3">19</span><span class="span4">Pastaj Tamara u ngrit e u largua. Hoqi velin e veshi rrobat e vejërisë.</span></p><p class="para4"><span class="span3">20</span><span class="span4">Juda ia çoi kecin përmes mikut nga Adulamia që t&apos;i merrte pengun, por ai nuk e gjeti. </span><span class="span3">21</span><span class="span4">I pyeti vendasit: «Ku është lavirja e kultit që rrinte në Enaim, pranë rrugës?». Ata i thanë: «Këtu nuk ka pasur lavire kulti». </span><span class="span3">22</span><span class="span4">Pastaj u kthye te Juda e i tha: «Nuk e gjeta dhe vendasit më thanë se aty nuk ka pasur lavire kulti». </span><span class="span3">23</span><span class="span4">Atëherë Juda tha: «Le ta mbajë pengun, përndryshe do të bëhemi gazi i botës. Ja, unë ia çova kecin, por ti nuk e gjete».</span></p><p class="para4"><span class="span3">24</span><span class="span4">Pas tre muajsh e lajmëruan Judën e i thanë: «Tamara, e reja jote, është bërë lavire e ka mbetur shtatzënë». Atëherë Juda tha: «Nxirreni jashtë e digjeni!». </span><span class="span3">25</span><span class="span4">Kur po e nxirrnin jashtë, ajo dërgoi njerëz te i vjehrri për t&apos;i thënë: «Burri, të cilit i përkasin këto, më la me barrë. Shiko mirë! E kujt është kjo vulë, kjo varëse e ky shkop?». </span><span class="span3">26</span><span class="span4">Juda i njohu e tha: «Tamara është më e drejtë se unë, sepse nuk i dhashë Shelahun, tim bir». Ai nuk fjeti më me të.</span></p><p class="para4"><span class="span3">27</span><span class="span4">Kur erdhi koha për të lindur, ajo lindi binjakë. </span><span class="span3">28</span><span class="span4">Gjatë lindjes njëri nga binjakët nxori dorën. Mamia ia kapi dorën dhe i lidhi një fije të kuqe e tha: «Ky doli i pari». </span><span class="span3">29</span><span class="span4">Por sapo ky e tërhoqi brenda dorën, doli i vëllai. Atëherë ajo tha: «Si çave përpara ti!». Prandaj u quajt Perec. </span><span class="span3">30</span><span class="span4">Pastaj doli i vëllai, në dorën e të cilit ishte fija e kuqe. Ky u quajt Zerah.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>