<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 17</span></p><p class="para3"><span class="span2">Rrethprerja si shenjë e besëlidhjes</span></p><p class="para4"><span class="span3">1</span><span class="span4">Kur Abrami ishte nëntëdhjetë e nëntë vjeç, </span><span class="span7">Zoti</span><span class="span4"> iu shfaq e i tha: «Unë jam Perëndia i gjithëpushtetshëm. Jeto me mua e ji i paqortueshëm. </span><span class="span3">2</span><span class="span4">Unë do të lidh besëlidhjen time me ty e do të të shumoj pa masë». </span><span class="span3">3</span><span class="span4">Abrami ra me fytyrë përdhe e Perëndia i tha: </span><span class="span3">4</span><span class="span4">«Sa për mua, kjo është besëlidhja ime me ty: do të bëhesh atë i shumë kombeve. </span><span class="span3">5</span><span class="span4">Nuk do të quhesh më Abram, por Abraham, sepse të kam bërë atë të shumë kombeve. </span><span class="span3">6</span><span class="span4">Do të të shumoj pa masë. Prej teje do të nxjerr kombe e prej teje do të lindin mbretër. </span><span class="span3">7</span><span class="span4">Do ta bëj besëlidhjen time me ty e me pasardhësit e tu brez pas brezi, një besëlidhje të përjetshme, për të qenë Perëndia yt dhe i pasardhësve të tu. </span><span class="span3">8</span><span class="span4">Ty e pasardhësve të tu, do t&apos;ju jap si pronë të përjetshme tokën në të cilën banon si i huaj dhe tërë tokën e Kanaanit. Unë do të jem Perëndia i tyre».</span></p><p class="para4"><span class="span3">9</span><span class="span4">Perëndia i tha Abrahamit: «Sa për ty, ti do të mbash besëlidhjen time, ti e pasardhësit e tu brez pas brezi. </span><span class="span3">10</span><span class="span4">Besëlidhja që ti e pasardhësit e tu duhet të mbani është kjo: gjithë meshkujt tuaj do të rrethpriten. </span><span class="span3">11</span><span class="span4">Do të rrethpriteni në lëkurën e gjymtyrës mashkullore e kjo do të jetë shenjë e besëlidhjes mes meje e jush. </span><span class="span3">12</span><span class="span4">Çdo mashkull, brez pas brezi, do të rrethpritet tetë ditë pas lindjes, edhe i linduri në shtëpi, edhe i huaji i blerë me para që nuk është pasardhësi yt. </span><span class="span3">13</span><span class="span4">Duhen rrethprerë si ai që ka lindur në shtëpinë tënde, edhe ai i blerë me para. Besëlidhja ime do të jetë në mishin tuaj një besëlidhje e përjetshme. </span><span class="span3">14</span><span class="span4">Mashkulli i parrethprerë, që nuk rrethpritet në lëkurën e gjymtyrës mashkullore, do të zhbihet prej popullit të vet, sepse ka thyer besëlidhjen time».</span></p><p class="para4"><span class="span3">15</span><span class="span4">Pastaj Perëndia i tha Abrahamit: «Gruan tënde nuk do ta quash më Sarajë, por Sara. </span><span class="span3">16</span><span class="span4">Do ta bekoj, madje prej saj do të të jap një djalë. Do ta bekoj e prej saj do të lindin kombe e do të dalin mbretër kombesh». </span><span class="span3">17</span><span class="span4">Abrahami ra me fytyrë përdhe, qeshi e tha me vete: «A mundet burri njëqind vjeç të bëhet me djalë e Sara nëntëdhjetëvjeçe të lindë?!». </span><span class="span3">18</span><span class="span4">Atëherë Abrahami i tha Perëndisë: «Mjaft që ta kem me jetë Ishmaelin në praninë tënde!». </span><span class="span3">19</span><span class="span4">Por Perëndia tha: «Jo, jo. Sara, gruaja jote, do të të lindë djalë e do ta quash Isak. Besëlidhjen time me të do ta bëj një besëlidhje të përjetshme, edhe për pasardhësit e tij. </span><span class="span3">20</span><span class="span4">Sa për Ishmaelin, të dëgjova dhe, ja, do ta bekoj e do ta shtoj e shumoj pa masë. Dymbëdhjetë prijës do të lindin prej tij e do ta bëj një komb të madh. </span><span class="span3">21</span><span class="span4">Por besëlidhjen time do ta bëj me Isakun që Sara do të të lindë pas një viti». </span><span class="span3">22</span><span class="span4">Perëndia mbaroi së foluri me Abrahamin e u largua prej tij.</span></p><p class="para4"><span class="span3">23</span><span class="span4">Atëherë Abrahami e mori Ishmaelin, birin e tij, të gjithë ata që kishin lindur në shtëpinë e tij dhe ata që i kishte blerë me para. Në të njëjtën ditë i mori tërë meshkujt e shtëpisë e i rrethpreu </span><span class="span4">në lëkurën e gjymtyrës mashkullore, ashtu siç i kishte thënë Perëndia. </span><span class="span3">24</span><span class="span4">Abrahami ishte nëntëdhjetë e nëntë vjeç kur u rrethpre, </span><span class="span3">25</span><span class="span4">ndërsa Ishmaeli, i biri, ishte trembëdhjetë vjeç. </span><span class="span3">26</span><span class="span4">Në të njëjtën ditë u rrethprenë Abrahami e Ishmaeli, i biri, </span><span class="span3">27</span><span class="span4">e bashkë me të, tërë meshkujt e shtëpisë së tij, edhe i linduri në shtëpi, edhe i huaji i blerë me para.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>