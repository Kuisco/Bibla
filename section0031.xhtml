<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 29</span></p><p class="para3"><span class="span2">Jakobi takon Rakelën</span></p><p class="para4"><span class="span3">1</span><span class="span4">Atëherë Jakobi mori udhën e shkoi në tokën e bijve të lindjes. </span><span class="span3">2</span><span class="span4">Në një fushë pa një pus e tre kope dhensh shtrirë aty pranë, sepse u jepnin për të pirë nga pusi. Një gur i madh mbulonte grykën e pusit. </span><span class="span3">3</span><span class="span4">Kur mblidheshin të gjitha kopetë, barinjtë e lëviznin gurin prej grykës së pusit e u jepnin për të pirë. Pastaj e vinin gurin në vend, mbi grykën e pusit.</span></p><p class="para4"><span class="span3">4</span><span class="span4">Jakobi i pyeti: «Nga jeni, o vëllezër?». Ata u përgjigjën: «Nga Harani». </span><span class="span3">5</span><span class="span4">Ai u tha: «A e njihni Labanin, birin e Nahorit?». Ata i thanë: «E njohim». </span><span class="span3">6</span><span class="span4">Jakobi pyeti: «A është shëndoshë e mirë?». Ata iu përgjigjën: «Mirë është. Ja, Rakela, e bija, po vjen bashkë me dhentë». </span><span class="span3">7</span><span class="span4">Pastaj ai u tha: «Është ende mesditë e nuk është koha kur mblidhen bagëtitë. Megjithatë, jepuni të pinë e çojini në kullotë». </span><span class="span3">8</span><span class="span4">Por ata thanë: «Nuk mundemi. Do t&apos;u japim dhenve të pinë vetëm kur të mblidhen të gjitha kopetë e guri të lëvizë prej grykës së pusit».</span></p><p class="para4"><span class="span3">9</span><span class="span4">Teksa fliste me ta, erdhi Rakela bashkë me dhentë e të atit. Ajo ishte bareshë. </span><span class="span3">10</span><span class="span4">Kur Jakobi pa Rakelën, bijën e Labanit, ungjit të vet, bashkë me dhentë e tij, u afrua, lëvizi gurin nga gryka e pusit e u dha për të pirë dhenve të Labanit, ungjit të vet. </span><span class="span3">11</span><span class="span4">Pastaj e puthi Rakelën e qau me zë të lartë. </span><span class="span3">12</span><span class="span4">I tregoi se ishte nga fisi i të atit dhe biri i Rebekës. Atëherë ajo vrapoi e i tregoi të atit.</span></p><p class="para4"><span class="span3">13</span><span class="span4">Kur Labani mori vesh për Jakobin, djalin e së motrës, vrapoi ta takojë. E përqafoi, e puthi dhe e mori në shtëpi. Ai i tregoi Labanit gjithçka që kishte ngjarë. </span><span class="span3">14</span><span class="span4">Atëherë Labani i tha: «Ti je me të vërtetë mishi e gjaku im». Jakobi qëndroi me të për një muaj.</span></p><p class="para3"><span class="span2">Jakobi martohet me bijat e Labanit</span></p><p class="para4"><span class="span3">15</span><span class="span4">Pastaj Labani i tha Jakobit: «A thua pse jemi një fis, do të më shërbesh falas? Më thuaj sa e do pagën?». </span><span class="span3">16</span><span class="span4">Labani kishte dy bija. E madhja quhej Lea, ndërsa e vogla, Rakela. </span><span class="span3">17</span><span class="span4">Lea kishte sy të hijshëm, ndërsa Rakela ishte e bukur dhe e pashme. </span><span class="span3">18</span><span class="span4">Jakobi e donte Rakelën e tha: «Do të të shërbej shtatë vjet për Rakelën, bijën tënde të vogël». </span><span class="span3">19</span><span class="span4">Labani tha: «Më mirë ta jap ty, sesa një njeriu tjetër. Rri me mua». </span><span class="span3">20</span><span class="span4">Jakobi shërbeu shtatë vjet për Rakelën, por, ngaqë e donte, iu dukën si pak ditë.</span></p><p class="para4"><span class="span3">21</span><span class="span4">Atëherë Jakobi i tha Labanit: «Ma jep gruan time që të fle me të, se koha u plotësua». </span><span class="span3">22</span><span class="span4">Labani mblodhi tërë vendasit e bëri dasmë. </span><span class="span3">23</span><span class="span4">Por në mbrëmje mori Lean, të bijën, ia dha Jakobit e ky fjeti me të. </span><span class="span3">24</span><span class="span4">Labani i dha Leas, të bijës, Zilfën, skllaven e tij. </span><span class="span3">25</span><span class="span4">Në mëngjes, kur pa se ishte Lea, Jakobi i tha Labanit: «Çfarë më bëre kështu? A nuk të shërbeva për Rakelën? Përse më mashtrove?». </span><span class="span3">26</span><span class="span4">Labani i tha: «Në vendin tonë nuk është zakon të jepet e vogla para të madhes. </span><span class="span3">27</span><span class="span4">Le të kalojë kjo javë dasme e pastaj do të të japim edhe tjetrën e ti do të më shërbesh edhe shtatë vjet të tjerë». </span><span class="span3">28</span><span class="span4">Jakobi pranoi dhe pasi kaloi java e dasmës, Labani ia dha për grua Rakelën, të bijën. </span><span class="span3">29</span><span class="span4">Ai i dha Rakelës, të bijës, Bilhën, skllaven e tij.</span></p><p class="para4"><span class="span3">30</span><span class="span4">Jakobi fjeti edhe me Rakelën dhe e deshi atë më shumë se Lean. Ai i shërbeu Labanit edhe për shtatë vite të tjera. </span><span class="span3">31</span><span class="span7">Zoti</span><span class="span4"> e pa se Lea u përbuz, prandaj i dha fëmijë, ndërsa Rakela ishte beronjë. </span><span class="span3">32</span><span class="span4">Kështu, Lea mbeti shtatzënë e lindi një djalë. E quajti Ruben, sepse tha: «</span><span class="span7">Zoti</span><span class="span4"> e pa hidhërimin tim. Tani im shoq do të më dojë». </span><span class="span3">33</span><span class="span4">Ajo mbeti përsëri shtatzënë, lindi një djalë e tha: «</span><span class="span7">Zoti</span><span class="span4"> dëgjoi që jam e përbuzur, prandaj ma dha edhe këtë». Prandaj e quajti Simeon. </span><span class="span3">34</span><span class="span4">Përsëri mbeti shtatzënë, lindi një djalë e tha: «Këtë herë im shoq do të jetë i lidhur me mua, se i kam lindur tre djem». Prandaj u quajt Levi. </span><span class="span3">35</span><span class="span4">Lea mbeti përsëri shtatzënë, lindi një djalë e tha: «Këtë herë do ta lavdëroj </span><span class="span7">Zotin</span><span class="span4">». Prandaj e quajti Judë. Pastaj nuk lindi më fëmijë.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>