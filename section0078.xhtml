<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 26</span></p><p class="para3"><span class="span2">Tenda</span></p><p class="para4"><span class="span3">1</span><span class="span4">«Tendën bëje me dhjetë pëlhura liri të tjerra hollë. Ato të punohen me fije ngjyrë vjollcë, të purpurt, të kuqe të ndezur dhe të qëndisen mjeshtërisht me kerubë. </span><span class="span3">2</span><span class="span4">Çdo pëlhurë të jetë njëzet e tetë kute e gjatë dhe katër kute e gjerë. Të gjitha pëlhurat të kenë të njëjtat përmasa. </span><span class="span3">3</span><span class="span4">Pesë nga pëlhurat të qepen me njëra-tjetrën si një copë e vetme, po kështu edhe pesë të tjerat. </span><span class="span3">4</span><span class="span4">Bëj vjegëza me ngjyrë vjollcë në anën e fundit të njërës copë dhe po kështu në anën e copës tjetër. </span><span class="span3">5</span><span class="span4">Bëj pesëdhjetë vjegëza në njërën copë dhe pesëdhjetë në anën e copës tjetër. Vjegëzat e të dyja copave të përkojnë me njëra-tjetrën. </span><span class="span3">6</span><span class="span4">Puno pesëdhjetë grremça të artë që me to të mbërthesh copat me njëra-tjetrën. Kështu tenda do të jetë njëcopëshe.</span></p><p class="para4"><span class="span3">7</span><span class="span4">Bëj njëmbëdhjetë pëlhura me lesh dhie për t&apos;i vënë mbi tendë. </span><span class="span3">8</span><span class="span4">Çdo pëlhurë të jetë tridhjetë kute e gjatë dhe katër kute e gjerë. Të njëmbëdhjetë pëlhurat të kenë të njëjtat përmasa. </span><span class="span3">9</span><span class="span4">Pesë nga pëlhurat të qepen si një copë e vetme e po kështu edhe gjashtë të tjerat. Pëlhura e gjashtë të </span><span class="span4">paloset më dysh e të vendoset në ballë të tendës. </span><span class="span3">10</span><span class="span4">Bëj pesëdhjetë vjegëza në fund të njërës copë dhe pesëdhjetë vjegëza në fund të copës tjetër. </span><span class="span3">11</span><span class="span4">Puno pesëdhjetë grremça bronzi dhe shkoi nëpër vjegëza, që të mbërthejnë tendën e ajo do të jetë njëcopëshe. </span><span class="span3">12</span><span class="span4">Pjesa e pëlhurës së tendës që tepron e që është sa gjysma e një pëlhure, të varet mbrapa tendës. </span><span class="span3">13</span><span class="span4">Pjesët e pëlhurës, që teprojnë nga një kut në të dyja anët e tendës, të varen në të dyja anët e tendës që ta mbulojnë. </span><span class="span3">14</span><span class="span4">Bëj për tendën një mbulesë me lëkurë dashi të ngjyrosur në të kuqe dhe mbi të vër një mbulesë tjetër me lëkurë të çmuar.</span></p><p class="para4"><span class="span3">15</span><span class="span4">Dërrasat e tendës bëji me dru akacieje dhe nguli drejt. </span><span class="span3">16</span><span class="span4">Çdo dërrasë të jetë dhjetë kute e gjatë dhe një kut e gjysmë e gjerë. </span><span class="span3">17</span><span class="span4">Dërrasat të kenë nga dy kunja që të mbërthehen me njëra-tjetrën. Kështu punoji tërë dërrasat e tendës. </span><span class="span3">18</span><span class="span4">Njëzetë bëji për krahun jugor. </span><span class="span3">19</span><span class="span4">Puno dyzet baza argjendi që të vihen poshtë këtyre njëzet dërrasave. Dy baza për çdo dërrasë, një bazë për çdo kunj. </span><span class="span3">20</span><span class="span4">Edhe krahu tjetër i tendës, ai i veriut, të ketë njëzetë dërrasa </span><span class="span3">21</span><span class="span4">dhe dyzet baza argjendi, pra dy baza për çdo dërrasë. </span><span class="span3">22</span><span class="span4">Ndërsa krahu i pasmë, ai i perëndimit, të ketë gjashtë dërrasa. </span><span class="span3">23</span><span class="span4">Bëj edhe dy dërrasa për këndet e krahut të pasmë të tendës. </span><span class="span3">24</span><span class="span4">Poshtë të jenë të ndara, por sipër të bashkuara me një rreth. Kështu vepro me dërrasat e të dyja këndeve. </span><span class="span3">25</span><span class="span4">Gjithsej të jenë tetë dërrasa dhe gjashtëmbëdhjetë baza prej argjendi, pra dy baza për çdo dërrasë.</span></p><p class="para4"><span class="span3">26</span><span class="span4">Bëj traversa me dru akacieje: pesë traversa për dërrasat e njërit krah të tendës, </span><span class="span3">27</span><span class="span4">pesë traversa për dërrasat a krahut tjetër dhe pesë traversa për dërrasat e krahut të pasmë, atë të perëndimit. </span><span class="span3">28</span><span class="span4">Traversa e mesit, ajo që është në mes të dërrasave, të jetë e gjatë nga cepi në cep. </span><span class="span3">29</span><span class="span4">Praroji dërrasat e traversat dhe bëj rrathë të artë që të mbajnë traversat. </span><span class="span3">30</span><span class="span4">Ngrije tendën sipas porosive që t&apos;u treguan në mal.</span></p><p class="para4"><span class="span3">31</span><span class="span4">Bëj një vel prej liri të tjerrë hollë. Të punohet me fije ngjyrë vjollcë, të purpurt, të kuqe të ndezur dhe të qëndiset mjeshtërisht me kerubë. </span><span class="span3">32</span><span class="span4">Vendose mbi katër shtylla të punuara me dru akacieje. Shtyllat të jenë të praruara, të kenë grremça të artë dhe të jenë vendosur mbi katër baza të argjendta. </span><span class="span3">33</span><span class="span4">Vare velin në grremça dhe vendos pas tij arkën e dëshmisë, që veli të ndajë shenjtëroren nga shenjtërorja e shenjtëroreve. </span><span class="span3">34</span><span class="span4">Pajtimoren mbi arkën e dëshmisë vendose në shenjtëroren e shenjtëroreve. </span><span class="span3">35</span><span class="span4">Tryezën vëre para velit, në krahun verior të tendës, ndërsa shandanin vëre përballë tryezës, në krahun jugor.</span></p><p class="para4"><span class="span3">36</span><span class="span4">Në hyrje të tendës bëj një perde prej liri të tjerrë hollë. Ajo të qëndiset me fije ngjyrë vjollcë, të purpurt dhe të kuqe të ndezur. </span><span class="span3">37</span><span class="span4">Për perden puno pesë shtylla me dru akacieje. Praroji shtyllat, bëj grremça të artë dhe shkrij pesë baza bronzi për to».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>