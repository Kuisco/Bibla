<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 37</span></p><p class="para3"><span class="span2">Jozefi dhe vëllezërit</span></p><p class="para4"><span class="span3">1</span><span class="span4">Jakobi banoi në tokën e Kanaanit, aty ku kishte banuar edhe i ati. </span><span class="span3">2</span><span class="span4">Kjo është historia e Jakobit: Jozefi ishte shtatëmbëdhjetë vjeç e kulloste dhentë bashkë me vëllezërit. Ai ishte ndihmësi i bijve të Bilhës e Zilfës, dy grave të të atit. Por Jozefi i tregoi të atit për namin e keq të vëllezërve të vet. </span><span class="span3">3</span><span class="span4">Izraeli e donte Jozefin më shumë se bijtë e tjerë, se e kishte birin e pleqërisë. Ai i bëri Jozefit një tunikë shumëngjyrëshe. </span><span class="span3">4</span><span class="span4">Kur vëllezërit panë se ati i tyre e donte më shumë se ata, e urryen Jozefin e nuk i flisnin dot me të mirë.</span></p><p class="para4"><span class="span3">5</span><span class="span4">Jozefi pa një ëndërr dhe, kur ua tregoi vëllezërve, ata e urryen edhe më shumë. </span><span class="span3">6</span><span class="span4">Ai u tha: «Dëgjoni ëndrrën që pashë. </span><span class="span3">7</span><span class="span4">Po mblidhnim dorëza gruri në mes të fushës. Kur ja, dorëza ime u ngrit e qëndroi drejt. Ndërsa dorëzat tuaja u mblodhën përreth e u përkulën me nderim para dorëzës sime». </span><span class="span3">8</span><span class="span4">Atëherë vëllezërit i thanë: «A thua do të bëhesh mbreti ynë e do të sundosh mbi ne?!». Kështu, ata e urryen edhe më tepër për shkak të ëndrrave e fjalëve të tij.</span></p><p class="para4"><span class="span3">9</span><span class="span4">Jozefi pa edhe një ëndërr tjetër e ua tregoi vëllezërve të vet: «Pashë një ëndërr tjetër. Dielli, hëna e njëmbëdhjetë yje po më përkuleshin me nderim». </span><span class="span3">10</span><span class="span4">Kur ia tregoi të atit e vëllezërve, i ati e qortoi e i tha: «Ç&apos;është kjo ëndërr! A po thua që unë, jot ëmë e vëllezërit e tu do u përkulkemi gjer në tokë para teje?!». </span><span class="span3">11</span><span class="span4">Vëllezërit e patën zili, kurse i ati e mbajti në mend këtë gjë.</span></p><p class="para3"><span class="span2">Vëllezërit shesin vëllanë</span></p><p class="para4"><span class="span3">12</span><span class="span4">Vëllezërit shkuan në Shekem për të kullotur dhentë e atit të tyre. </span><span class="span3">13</span><span class="span4">Atëherë Izraeli i tha Jozefit: «Vëllezërit e tu po kullotin dhentë në Shekem. Ngrihu e shko tek ata!». Ai u përgjigj: «Gati jam!». </span><span class="span3">14</span><span class="span4">Izraeli i tha: «Shko, shih a janë mirë vëllezërit e dhentë e më kthe përgjigje». Kështu, e dërgoi Jozefin nga lugina e Hebronit dhe ai mbërriti në Shekem. </span><span class="span3">15</span><span class="span4">Atje gjeti një njeri që po sillej nëpër fushë, i cili e pyeti: «Çfarë po kërkon?». </span><span class="span3">16</span><span class="span4">Jozefi iu përgjigj: «Po kërkoj vëllezërit e mi. Më trego, ku po kullotin». </span><span class="span3">17</span><span class="span4">Njeriu i tha: «Kanë ikur që këtej, por unë i dëgjova që thoshin: “Të shkojmë në Dotan”». Atëherë Jozefi shkoi pas vëllezërve e i gjeti në Dotan. </span><span class="span3">18</span><span class="span4">Ata e panë Jozefin që larg dhe para se të afrohej kurdisën një plan për ta vrarë. </span><span class="span3">19</span><span class="span4">I thanë njëri-tjetrit: «Ja, po vjen ky ëndërrimtari! </span><span class="span3">20</span><span class="span4">Ejani tani, ta vrasim e ta hedhim në një gropë e të themi se e shqyen egërsirat. </span><span class="span4">Atëherë do të shohim sa i vlejnë ëndrrat!». </span><span class="span3">21</span><span class="span4">Rubeni i dëgjoi dhe e shpëtoi Jozefin prej duarve të tyre, kur u tha: «Mos t&apos;ia marrim jetën». </span><span class="span3">22</span><span class="span4">Ai shtoi: «Mos derdhni gjak! Hidheni në këtë gropë, në shkretëtirë, por mos vini dorë mbi të». Ai donte ta shpëtonte nga duart e tyre që t&apos;ia kthente të atit. </span><span class="span3">23</span><span class="span4">Kur Jozefi mbërriti te vëllezërit, ata e zhveshën. Pasi ia zhveshën tunikën shumëngjyrëshe që mbante veshur, </span><span class="span3">24</span><span class="span4">e morën dhe e hodhën në një gropë. Gropa ishte bosh e pa ujë.</span></p><p class="para4"><span class="span3">25</span><span class="span4">Pastaj u ulën të hanë bukë. Kur ngritën sytë, panë një karvan ishmaelitësh që po vinte nga Gileadi e po shkonte për në Egjipt me deve të ngarkuara me rrëshirë, balsam e mirrë. </span><span class="span3">26</span><span class="span4">Atëherë Juda u tha vëllezërve: «Çfarë përfitimi kemi nëse e vrasim vëllanë e ia fshehim kufomën. </span><span class="span3">27</span><span class="span4">Ejani, t&apos;ua shesim ishmaelitëve e të mos vëmë dorë mbi të, se është vëllai e gjaku ynë». </span><span class="span3">28</span><span class="span4">Kur tregtarët midianitë kaluan andej, e nxorën Jozefin nga gropa e ua shitën ishmaelitëve për njëzet sikla argjendi. Ata e çuan Jozefin në Egjipt.</span></p><p class="para4"><span class="span3">29</span><span class="span4">Rubeni u kthye te gropa, por Jozefi nuk ishte atje. Atëherë shqeu rrobat, </span><span class="span3">30</span><span class="span4">u kthye te vëllezërit e u tha: «Djali nuk është më atje! Kah t&apos;ia mbaj unë tani?». </span><span class="span3">31</span><span class="span4">Pastaj morën tunikën e Jozefit dhe e zhytën në gjakun e një cjapi që therën. </span><span class="span3">32</span><span class="span4">Ia sollën tunikën shumëngjyrëshe të atit e i thanë: «Gjetëm këtë! Shikoje mirë! A është e djalit tënd apo jo?». </span><span class="span3">33</span><span class="span4">Ai e njohu tunikën e tha: «Është tunika e tim biri. E paskan ngrënë egërsirat. Copë-copë ma paskan bërë Jozefin!». </span><span class="span3">34</span><span class="span4">Atëherë Jakobi shqeu rrobat e veta, vuri një grathore rreth ijëve dhe e vajtoi të birin për një kohë të gjatë. </span><span class="span3">35</span><span class="span4">U ngritën për ta ngushëlluar të gjithë bijtë e bijat, por ai nuk donte të ngushëllohej e thoshte: «Duke vajtuar do të zbres në skëterrë, tek im bir». Kështu e vajtoi ati të birin. </span><span class="span3">36</span><span class="span4">Ndërkohë midianitët e shitën Jozefin në Egjipt. Ia shitën Potifarit, oborrtarit të faraonit, komandantit të rojave.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>