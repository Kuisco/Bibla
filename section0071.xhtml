<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 19</span></p><p class="para3"><span class="span2">Izraelitët në malin e Sinait</span></p><p class="para4"><span class="span3">1</span><span class="span4">Në muajin e tretë pas daljes nga toka e Egjiptit, po në ato ditë, izraelitët mbërritën në shkretëtirën e Sinait. </span><span class="span3">2</span><span class="span4">Si u nisën nga Refidimi, arritën në shkretëtirën e Sinait dhe atje izraelitët fushuan përballë malit. </span><span class="span3">3</span><span class="span4">Moisiu u ngjit lart te Perëndia dhe </span><span class="span7">Zoti</span><span class="span4"> i thirri nga mali e i tha: «Kështu thuaji shtëpisë së Jakobit dhe kështu tregoju bijve të Izraelit: </span><span class="span3">4</span><span class="span4">“Ju vetë e patë si veprova me Egjiptin, si ju mbajta mbi krahë shqiponjash e ju solla tek unë. </span><span class="span3">5</span><span class="span4">Tani pra, nëse ma dëgjoni me të vërtetë fjalën dhe mbani besëlidhjen time, atëherë, ndër gjithë popujt, ju do të jeni për mua thesar i çmuar, sepse mbarë toka është e imja. </span><span class="span3">6</span><span class="span4">Ju do të jeni për mua një mbretëri priftërore dhe një komb i shenjtë”. Këto fjalë thuaju bijve të Izraelit».</span></p><p class="para4"><span class="span3">7</span><span class="span4">Moisiu shkoi, thirri pleqtë e popullit dhe u parashtroi gjithçka i kishte urdhëruar </span><span class="span7">Zoti</span><span class="span4">. </span><span class="span3">8</span><span class="span4">Atëherë i gjithë populli u përgjigj njëzëri: «Do të bëjmë gjithçka që ka thënë </span><span class="span7">Zoti</span><span class="span4">» dhe Moisiu ia njoftoi </span><span class="span7">Zotit</span><span class="span4"> përgjigjen e popullit. </span><span class="span3">9</span><span class="span7">Zoti</span><span class="span4"> i tha Moisiut: «Ja, unë po vij te ti në një re të dendur, që populli të dëgjojë kur të flas me ty dhe kështu të besojnë përgjithmonë edhe në ty».</span></p><p class="para3"><span class="span2">Zoti në malin e Sinait</span></p><p class="para4"><span class="span4">Kur Moisiu i njoftoi </span><span class="span7">Zotit</span><span class="span4"> fjalët e popullit, </span><span class="span3">10</span><span class="span7">Zoti</span><span class="span4"> i tha: «Shko te populli dhe shenjtëroje sot e nesër. Thuaji t&apos;i lajnë rrobat </span><span class="span3">11</span><span class="span4">e të jenë gati ditën e tretë, sepse ditën e tretë </span><span class="span7">Zoti</span><span class="span4"> do të zbresë para syve të gjithë popullit mbi malin e Sinait. </span><span class="span3">12</span><span class="span4">Vendos një cak përreth popullit e thuaji: “Ruajuni se mos ngjiteni në mal apo prekni rrëzën e malit, sepse kushdo që do ta prekë, do të vritet. </span><span class="span3">13</span><span class="span4">Askush të mos guxojë ta prekë me dorë këtë njeri. Ai të vritet me gur ose me shigjetë. Askush nuk do të lihet gjallë, qoftë njeri, qoftë kafshë. Vetëm kur të dëgjohet mirë briri mund të ngjiten në mal”». </span><span class="span3">14</span><span class="span4">Moisiu zbriti nga mali, e shenjtëroi popullin dhe ata i lanë rrobat. </span><span class="span3">15</span><span class="span4">Ai u tha: «Bëhuni gati për ditën e tretë. Mos prekni grua me dorë!».</span></p><p class="para4"><span class="span3">16</span><span class="span4">Në mëngjesin e ditës së tretë u dëgjuan gjëmime e vetëtima. Një re e dendur mbuloi malin dhe briri jehoi fort. Tërë populli, që ndërkohë po fushonte, u drodh nga frika. </span><span class="span3">17</span><span class="span4">Atëherë Moisiu e nxori popullin nga fushimi që të takonte Perëndinë dhe ata qëndruan në rrëzë të malit. </span><span class="span3">18</span><span class="span4">Mali i Sinait u bë tym krejt, sepse </span><span class="span7">Zoti</span><span class="span4"> kishte zbritur me zjarr mbi të. Tymi ngrihej si të ishte tym furre dhe i tërë mali u tund fort. </span><span class="span3">19</span><span class="span4">Ndërkohë që jehona e bririt sa vinte e bëhej më e fortë, Moisiu fliste dhe Perëndia i përgjigjej me zë. </span><span class="span3">20</span><span class="span7">Zoti</span><span class="span4"> zbriti mbi majën e malit të Sinait dhe thirri edhe Moisiun në majë të malit. Moisiu u ngjit lart. </span><span class="span3">21</span><span class="span7">Zoti</span><span class="span4"> i tha Moisiut: «Zbrit e porosite popullin të mos e kalojë cakun për të parë </span><span class="span7">Zotin</span><span class="span4">, përndryshe shumë prej tyre do të vdesin. </span><span class="span3">22</span><span class="span4">Edhe priftërinjtë që i afrohen </span><span class="span7">Zotit</span><span class="span4"> të jenë të shenjtëruar, përndryshe </span><span class="span7">Zoti</span><span class="span4"> do të vërsulet mbi ta». </span><span class="span3">23</span><span class="span4">Moisiu i tha </span><span class="span7">Zotit</span><span class="span4">: «Populli nuk ka për t&apos;u ngjitur në malin e Sinait, sepse ti vetë na porosite që të vëmë një cak përqark malit dhe ta shenjtërojmë». </span><span class="span3">24</span><span class="span7">Zoti</span><span class="span4"> i tha: «Shko, zbrit dhe pastaj ngjitu bashkë me Aronin. Priftërinjtë dhe populli të mos ngjiten te </span><span class="span7">Zoti</span><span class="span4">, përndryshe ai do të vërsulet mbi ta». </span><span class="span3">25</span><span class="span4">Kështu, Moisiu zbriti te populli dhe foli me ta.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>