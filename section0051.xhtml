<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 49</span></p><p class="para3"><span class="span2">Jakobi bekon të bijtë</span></p><p class="para4"><span class="span3">1</span><span class="span4">Jakobi i thirri të bijtë e u tha: «Ejani t&apos;ju tregoj se çfarë do t&apos;ju ndodhë në ditët që po vijnë:</span></p><p class="para5"><span class="span3">2</span><span class="span4">Mblidhuni e dëgjoni, o bijtë e Jakobit,</span></p><p class="para6"><span class="span4">dëgjojeni Izraelin, atin tuaj!</span></p><p class="para5"><span class="span3">3</span><span class="span4">O Ruben, i parëlinduri im,</span></p><p class="para6"><span class="span4">ti, fuqia e fryti i parë i burrërisë sime,</span></p><p class="para6"><span class="span4">i epërm në krenari e fuqi,</span></p><p class="para5"><span class="span3">4</span><span class="span4">i rrëmbyer si uji, mos paç epërsi,</span></p><p class="para6"><span class="span4">se u shtrive në shtrojën e atit tënd dhe e fëlliqe.</span></p><p class="para5"><span class="span4">Mbi shtratin tim ai u shtri.</span></p><p class="para5"><span class="span3">5</span><span class="span4">Simeoni e Levi vëllezër janë</span></p><p class="para6"><span class="span4">e për dhunë shpatat i kanë!</span></p><p class="para5"><span class="span3">6</span><span class="span4">Në kuvendin e tyre mos marrtë pjesë shpirti im</span></p><p class="para6"><span class="span4">e në mbledhjet e tyre mos qoftë nderi im.</span></p><p class="para5"><span class="span4">Se nga zemërimi vranë njerëz</span></p><p class="para6"><span class="span4">e dema gjymtuan si deshën.</span></p><p class="para5"><span class="span3">7</span><span class="span4">Mallkuar qoftë zemërimi i tyre i tërbuar</span></p><p class="para6"><span class="span4">e mëria e tyre mizore.</span></p><p class="para5"><span class="span4">Te Jakobi do t&apos;i ndaj</span></p><p class="para6"><span class="span4">e nëpër Izrael do t&apos;i shpërndaj.</span></p><p class="para5"><span class="span3">8</span><span class="span4">O Judë! Ty, do të lavdërojnë vëllezërit e tu.</span></p><p class="para6"><span class="span4">Mbi zverkun e armiqve të tu</span></p><p class="para5"><span class="span4">do të jetë dora jote.</span></p><p class="para6"><span class="span4">Para teje do të përkulen bijtë e atit tënd!</span></p><p class="para5"><span class="span3">9</span><span class="span4">Pjellë luani është Juda.</span></p><p class="para6"><span class="span4">Prej presë u ktheve biri im.</span></p><p class="para5"><span class="span4">Ai ulet e shtrihet si një luan</span></p><p class="para6"><span class="span4">e kush guxon ta zgjojë?</span></p><p class="para5"><span class="span3">10</span><span class="span4">Skeptri nuk do t&apos;i hiqet Judës,</span></p><p class="para6"><span class="span4">as shkopi i prijësit këmbëve të tij.</span></p><p class="para5"><span class="span4">Do t&apos;i sjellin tagrin,</span></p><p class="para6"><span class="span4">popujt do ta dëgjojnë.</span></p><p class="para5"><span class="span3">11</span><span class="span4">Gomarin e lidh në pjergull,</span></p><p class="para6"><span class="span4">kërriçin te hardhia më e mirë.</span></p><p class="para5"><span class="span4">Me verë e lan rrobën e tij,</span></p><p class="para6"><span class="span4">me lëngun e rrushit petkun.</span></p><p class="para5"><span class="span3">12</span><span class="span4">Të kuq si vera sytë e tij,</span></p><p class="para6"><span class="span4">të bardhë si qumështi dhëmbët.</span></p><p class="para5"><span class="span3">13</span><span class="span4">Zabuloni pranë detit do të banojë</span></p><p class="para6"><span class="span4">e për lundrat liman do të jetë.</span></p><p class="para5"><span class="span4">Kufirin në Sidon do ta ketë.</span></p><p class="para5"><span class="span3">14</span><span class="span4">Isahari është gomar i fortë,</span></p><p class="para6"><span class="span4">shtrirë mes dy gardhesh.</span></p><p class="para5"><span class="span3">15</span><span class="span4">Pa se vendpushimi ishte i mirë</span></p><p class="para6"><span class="span4">e toka e këndshme</span></p><p class="para5"><span class="span4">e uli kurrizin nën barrë,</span></p><p class="para6"><span class="span4">shërbëtor i nënshtruar u bë!</span></p><p class="para5"><span class="span3">16</span><span class="span4">Dani, popullin e vet do të gjykojë,</span></p><p class="para6"><span class="span4">si çdo fis tjetër i Izraelit.</span></p><p class="para5"><span class="span3">17</span><span class="span4">Qoftë si gjarpri rrugës</span></p><p class="para6"><span class="span4">e nepërka udhës,</span></p><p class="para5"><span class="span4">që thembrën e kalit kafshon</span></p><p class="para6"><span class="span4">e kalorësin në shpinë e rrëzon.</span></p><p class="para5"><span class="span3">18</span><span class="span4">Shpëtimin tënd pres, o </span><span class="span7">Zot</span><span class="span4">!</span></p><p class="para5"><span class="span3">19</span><span class="span4">Gadin do ta sulmojnë kusarët,</span></p><p class="para6"><span class="span4">por në kthim do t&apos;i sulmojë ai.</span></p><p class="para5"><span class="span3">20</span><span class="span4">Asheri do të ketë bukë të shijshme</span></p><p class="para6"><span class="span4">e për mbretër ushqime të përzgjedhura.</span></p><p class="para5"><span class="span3">21</span><span class="span4">Neftaliu është drenushë e lirë</span></p><p class="para6"><span class="span4">që pjell drerë të bukur.</span></p><p class="para5"><span class="span3">22</span><span class="span4">Jozefi është si pemë frutore,</span></p><p class="para6"><span class="span4">si pemë frutore pranë burimit,</span></p><p class="para6"><span class="span4">me degë tej murit.</span></p><p class="para5"><span class="span3">23</span><span class="span4">Hidhur e qëlluan,</span></p><p class="para6"><span class="span4">harkëtarët e sulmuan.</span></p><p class="para5"><span class="span3">24</span><span class="span4">Por i fortë mbeti harku i tij</span></p><p class="para6"><span class="span4">e krahët iu forcuan</span></p><p class="para5"><span class="span4">nga dora e të fuqishmit të Jakobit,</span></p><p class="para6"><span class="span4">nga bariu e shkëmbi i Izraelit,</span></p><p class="para5"><span class="span3">25</span><span class="span4">nga Perëndia i atit tënd</span></p><p class="para6"><span class="span4">që të ndihmon,</span></p><p class="para5"><span class="span4">nga i gjithëpushtetshmi</span></p><p class="para6"><span class="span4">që të bekon</span></p><p class="para6"><span class="span4">me bekime nga qielli lart</span></p><p class="para5"><span class="span4">e me bekime nga humnera poshtë,</span></p><p class="para6"><span class="span4">me bekime nga gjiri e nga barku.</span></p><p class="para5"><span class="span3">26</span><span class="span4">Bekimet e atit tënd ua tejkalojnë</span></p><p class="para6"><span class="span4">bekimeve të maleve të amshuara</span></p><p class="para6"><span class="span4">e begatisë së kodrave të përjetshme.</span></p><p class="para5"><span class="span4">Ato qofshin mbi kryet e Jozefit,</span></p><p class="para6"><span class="span4">mbi ballin e të zgjedhurit ndër vëllezër!</span></p><p class="para5"><span class="span3">27</span><span class="span4">Benjamini është ujk grabitqar,</span></p><p class="para6"><span class="span4">prenë e ha në mëngjes</span></p><p class="para5"><span class="span4">e në mbrëmje plaçkën ndan!».</span></p><p class="para4"><span class="span3">28</span><span class="span4">Të gjithë këta janë dymbëdhjetë fiset e Izraelit. Kështu u tha ati i tyre kur i bekoi me radhë, secilin sipas bekimit të vet.</span></p><p class="para3"><span class="span2">Vdekja e Jakobit</span></p><p class="para4"><span class="span3">29</span><span class="span4">Pastaj Jakobi i urdhëroi e u tha: «Së shpejti do të vdes. Më varrosni me etërit e mi, në shpellën që është në arën e Efron Hititit, </span><span class="span3">30</span><span class="span4">në shpellën që ndodhet në arën e Makpelës, përballë Mamreut, në tokën e Kanaanit, në fushën që Abrahami bleu si pronë varri nga Efron Hititi. </span><span class="span3">31</span><span class="span4">Atje janë varrosur Abrahami e Sara, gruaja e tij. Atje është varrosur Isaku e Rebeka, gruaja e tij. Atje kam varrosur Lean. </span><span class="span3">32</span><span class="span4">Fusha e shpella iu blenë bijve të Hetit». </span><span class="span3">33</span><span class="span4">Pasi urdhëroi të bijtë, Jakobi i mblodhi këmbët mbi shtrat e dha shpirt. Ai u varros me popullin e tij.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>