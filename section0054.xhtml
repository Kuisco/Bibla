<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 2</span></p><p class="para3"><span class="span2">Lindja e Moisiut</span></p><p class="para4"><span class="span3">1</span><span class="span4">Një burrë prej shtëpisë së Levit shkoi e mori për grua një nga fisi i vet. </span><span class="span3">2</span><span class="span4">Ajo mbeti shtatzënë dhe lindi djalë. Kur pa sa i mirë ishte, e fshehu foshnjën për tre muaj. </span><span class="span3">3</span><span class="span4">Por, ngaqë nuk e mbante dot më fshehur, mori një shportë xunkthi, e leu me bitum e katran dhe vuri foshnjën në të. Pastaj e vendosi shportën mes kallamishteve buzë lumit Nil. </span><span class="span3">4</span><span class="span4">E motra e foshnjës qëndroi pak më larg që të shihte se çfarë do t&apos;i ndodhte.</span></p><p class="para4"><span class="span3">5</span><span class="span4">Atëherë bija e faraonit erdhi për t&apos;u larë në lumë kur shërbëtoret e saj po shëtisnin buzë lumit. Pa shportën mes kallamishteve dhe dërgoi shërbëtoren që ta merrte. </span><span class="span3">6</span><span class="span4">Kur hapi shportën, pa djalin. Dhe ja, djali po qante. Iu dhimbs e tha: «Qenka foshnjë hebreje!». </span><span class="span3">7</span><span class="span4">Atëherë motra e foshnjës i tha bijës së faraonit: «A të shkoj e të thërras një mëndeshë hebreje që të ta ushqejë foshnjën?». </span><span class="span3">8</span><span class="span4">Ajo iu përgjigj: «Shko!» dhe vajza shkoi e thirri të ëmën e foshnjës. </span><span class="span3">9</span><span class="span4">Pastaj bija e faraonit i tha: «Merre këtë foshnjë e mënde dhe unë do të të paguaj!». Gruaja e mori foshnjën dhe e mëndi. </span><span class="span3">10</span><span class="span4">Kur djali u rrit, ia solli bijës së faraonit. Ajo e birësoi dhe e quajti Moisi, sepse tha: «E nxora nga uji!».</span></p><p class="para3"><span class="span2">Moisiu largohet nga Egjipti</span></p><p class="para4"><span class="span3">11</span><span class="span4">Moisiu u rrit. Një ditë ai shkoi te vëllezërit e vet dhe pa punën e rëndë që bënin. Aty pa një egjiptian që po rrihte një hebre, një nga vëllezërit e tij. </span><span class="span3">12</span><span class="span4">Moisiu vështroi andej-këtej dhe, kur pa që s&apos;kishte njeri, e vrau egjiptianin dhe ia fshehu trupin në rërë. </span><span class="span3">13</span><span class="span4">Kur doli të nesërmen, pa dy hebrenj që po ziheshin. Atëherë i tha fajtorit: «Përse e rreh shokun tënd?». </span><span class="span3">14</span><span class="span4">Ai i tha: «Kush të caktoi ty prijës e gjykatës mbi ne? A ke ndër mend të më vrasësh sikurse vrave egjiptianin?». Moisiun e kapi frika e tha: «Me të vërtetë qenka marrë vesh se ç&apos;bëra». </span><span class="span3">15</span><span class="span4">Kur e mori vesh se ç&apos;kishte bërë Moisiu, faraoni deshi ta vriste. Moisiu iku prej tij dhe banoi në tokën e Midianit. Aty u ul pranë një pusi.</span></p><p class="para4"><span class="span3">16</span><span class="span4">Prifti i Midianit kishte shtatë bija. Ato erdhën, nxorën ujë dhe mbushën koritë që t&apos;u jepnin për të pirë dhenve të atit të tyre. </span><span class="span3">17</span><span class="span4">Pastaj erdhën disa barinj dhe i dëbuan vajzat. Por Moisiu u ngrit, u erdhi në ndihmë vajzave e u dha ujë dhenve të tyre. </span><span class="span3">18</span><span class="span4">Kur vajzat u kthyen tek i ati, Reueli, ai u tha: «Përse u kthyet kaq shpejt sot?». </span><span class="span3">19</span><span class="span4">Ato i thanë: «Një egjiptian na shpëtoi prej barinjve, madje na nxori edhe ujë për dhentë». </span><span class="span3">20</span><span class="span4">Ai u tha: «Po ai ku është? Përse e latë mbrapa? Thirreni që të hajë bukë!». </span><span class="span3">21</span><span class="span4">Moisiut i pëlqeu të banojë me këtë njeri dhe ai i dha për grua bijën e tij, Seforën. </span><span class="span3">22</span><span class="span4">Ajo lindi djalë dhe Moisiu e quajti Gershom, sepse tha: «Jam i ardhur në dhe të huaj!».</span></p><p class="para4"><span class="span3">23</span><span class="span4">Pas një kohe të gjatë vdiq mbreti i Egjiptit. Izraelitët ende rënkonin nën skllavëri dhe klithën për ndihmë. Klithma e tyre për shpëtim nga skllavëria arriti te Perëndia. </span><span class="span3">24</span><span class="span4">Perëndia e dëgjoi rënkimin e tyre dhe u kujtua për besëlidhjen e tij me Abrahamin, me Isakun e me Jakobin. </span><span class="span3">25</span><span class="span4">Perëndia i pa izraelitët dhe u kujdes për ta.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>