<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 41</span></p><p class="para3"><span class="span2">Ëndrra e faraonit</span></p><p class="para4"><span class="span3">1</span><span class="span4">Pas plot dy vjetësh, faraoni pa një ëndërr: po qëndronte pranë lumit Nil, </span><span class="span3">2</span><span class="span4">kur nga lumi po dilnin shtatë lopë të hijshme e të majme e po kullotnin ndër xunkthe. </span><span class="span3">3</span><span class="span4">Pas tyre dolën nga lumi edhe shtatë lopë të tjera. Ato ishin të ligshta e të dobëta. Qëndruan pranë lopëve në breg të lumit Nil, </span><span class="span3">4</span><span class="span4">e i hëngrën lopët e hijshme e të majme. Atëherë faraoni u zgjua. </span><span class="span3">5</span><span class="span4">Pastaj e zuri gjumi e pa përsëri një ëndërr: shtatë kallinj të plotë e të mirë po dilnin nga një kërcell. </span><span class="span3">6</span><span class="span4">Pas tyre dolën shtatë kallinj të hollë e të tharë nga era e lindjes, </span><span class="span3">7</span><span class="span4">që i përpinë shtatë kallinjtë e plotë. Atëherë faraoni u zgjua. Kishte qenë në ëndërr! </span><span class="span3">8</span><span class="span4">Në mëngjes, shpirtin e kishte të trazuar. Dërgoi njerëz e thirri të gjithë magjistarët e dijetarët e Egjiptit. Ua tregoi ëndrrat, por askush nuk mund t&apos;ia shpjegonte.</span></p><p class="para4"><span class="span3">9</span><span class="span4">Atëherë i pari i kupëmbajtësve i tha faraonit: «Sot po më kujtohet faji im. </span><span class="span3">10</span><span class="span4">Kur faraoni u zemërua me shërbëtorët e tij, na futi në burg, mua dhe të parin e bukëpjekësve, nën ruajtjen e komandantit të truprojës. </span><span class="span3">11</span><span class="span4">Një natë, që të dy pamë nga një ëndërr e secila ëndërr kishte kuptimin e vet. </span><span class="span3">12</span><span class="span4">Atje, bashkë me ne, ishte një djalosh hebre, skllav i komandantit të truprojës. Ia treguam atij dhe ai na e shpjegoi secilit ëndrrën. </span><span class="span3">13</span><span class="span4">Siç na i shpjegoi ai, ashtu edhe ndodhi. Unë u riktheva në detyrë, ndërsa tjetri u var».</span></p><p class="para4"><span class="span3">14</span><span class="span4">Atëherë faraoni dërgoi njerëz e thirri Jozefin. Ata e nxorën me të shpejtë nga burgu. Jozefi u rrua, ndërroi rrobat e doli para faraonit. </span><span class="span3">15</span><span class="span4">Faraoni i tha Jozefit: «Kam parë një ëndërr e s&apos;ka kush të ma shpjegojë. Kam dëgjuar se ti mund të shpjegosh çdo ëndërr që dëgjon». </span><span class="span3">16</span><span class="span4">Jozefi iu përgjigj: «Jo unë, por Perëndia do t&apos;i japë faraonit një përgjigje të mirë». </span><span class="span3">17</span><span class="span4">Faraoni i tha: «Në ëndërr po qëndroja në breg të lumit Nil, </span><span class="span3">18</span><span class="span4">kur nga lumi po dilnin shtatë lopë të majme e të hijshme e po kullotnin ndër xunkthe. </span><span class="span3">19</span><span class="span4">Pas tyre dolën edhe shtatë lopë të tjera. Ato ishin të këputura, shumë të ligshta e të dobëta. Lopë kaq të këqija nuk kisha parë kurrë në tërë tokën e Egjiptit. </span><span class="span3">20</span><span class="span4">Ato i hëngrën shtatë lopët e para që ishin të majme, </span><span class="span3">21</span><span class="span4">i përlanë, por nuk merrej vesh që i kishin ngrënë, sepse ishin po aq të ligshta sa në fillim. Atëherë u zgjova. </span><span class="span3">22</span><span class="span4">Pastaj pashë në ëndërr shtatë kallinj </span><span class="span4">të plotë e të mirë që po dilnin nga një kërcell. </span><span class="span3">23</span><span class="span4">Pas tyre dolën shtatë kallinj të fishkur, të hollë e të tharë nga era e lindjes </span><span class="span3">24</span><span class="span4">e i përpinë shtatë kallinjtë e mirë. Ua tregova magjistarëve, por askush nuk mundi të m&apos;i shpjegojë».</span></p><p class="para4"><span class="span3">25</span><span class="span4">Atëherë Jozefi i tha faraonit: «Ëndrrat e faraonit janë të njëjta. Faraonit i është treguar se çfarë do të bëjë Perëndia. </span><span class="span3">26</span><span class="span4">Shtatë lopët e mira e shtatë kallinjtë e mirë janë shtatë vjet. Ëndrrat janë të njëjta. </span><span class="span3">27</span><span class="span4">Shtatë lopët e dobëta e të ligshta që dolën pas tyre dhe shtatë kallinjtë bosh e të tharë nga era e lindjes janë shtatë vjet zi buke. </span><span class="span3">28</span><span class="span4">Këtë gjë i them faraonit: atij i është zbuluar se çfarë do të bëjë Perëndia. </span><span class="span3">29</span><span class="span4">Ja, tërë Egjipti do të ketë shtatë vite të begatshme. </span><span class="span3">30</span><span class="span4">Pas tyre do të vijnë shtatë vite zi buke dhe gjithë begatia do të harrohet në tokën e Egjiptit. Zia e bukës do ta shkatërrojë vendin. </span><span class="span3">31</span><span class="span4">Begatia e tokës nuk do të mbahet më mend, se zia që do të vijë më pas do të jetë shumë e madhe. </span><span class="span3">32</span><span class="span4">Sa për ëndrrën që t&apos;u përsërit dy herë, do të thotë se vendimi është marrë nga Perëndia dhe se ai ka për të vepruar shumë shpejt. </span><span class="span3">33</span><span class="span4">Prandaj, faraoni të kërkojë një njeri të zgjuar e të ditur që ta vendosë në krye të Egjiptit. </span><span class="span3">34</span><span class="span4">Faraoni të caktojë mbikëqyrës në tokën e Egjiptit që, gjatë shtatë viteve të begatshme, të marrë të pestën e prodhimeve. </span><span class="span3">35</span><span class="span4">Mbikëqyrësit të mbledhin të gjitha ushqimet e këtyre viteve të mbara që po vijnë. Të grumbullojnë grurë në emër të faraonit e ta ruajnë si ushqim për qytetet. </span><span class="span3">36</span><span class="span4">Kjo, do të jetë tëmotje për vendin gjatë shtatë viteve të zisë që do të mbulojë tokën e Egjiptit. Kështu, vendi nuk do të marrë fund nga zia e bukës».</span></p><p class="para3"><span class="span2">Jozefi mbikëqyrës i Egjiptit</span></p><p class="para4"><span class="span3">37</span><span class="span4">Kjo gjë i pëlqeu faraonit e gjithë shërbëtorëve të tij. </span><span class="span3">38</span><span class="span4">Atëherë faraoni u tha shërbëtorëve: «A mund të gjejmë një njeri të tillë, në të cilin është shpirti i Perëndisë?!». </span><span class="span3">39</span><span class="span4">Faraoni i tha Jozefit: «Meqë Perëndia t&apos;i ka bërë të ditura të gjitha këto, nuk ka njeri më të zgjuar e të ditur se ty. </span><span class="span3">40</span><span class="span4">Ti do të jesh përgjegjës për shtëpinë time e gjithë populli im do t&apos;i bindet fjalës sate. Unë do të jem më i madh se ti vetëm sa i përket fronit». </span><span class="span3">41</span><span class="span4">Faraoni i tha Jozefit: «Ja, të kam vënë në krye të gjithë tokës së Egjiptit». </span><span class="span3">42</span><span class="span4">Pastaj hoqi unazën e ia vuri në gisht Jozefit. E veshi me rroba liri e i vuri në qafë një varëse të artë. </span><span class="span3">43</span><span class="span4">E vuri në karrocë si të dytë dhe para tij thërrisnin: «Gjunjëzohuni!». Kështu, faraoni e vuri në krye të tokës së Egjiptit. </span><span class="span3">44</span><span class="span4">Pastaj i tha: «Unë jam faraoni. Pa lejen tënde askush në tokën e Egjiptit nuk do të luajë as dorë e as këmbë». </span><span class="span3">45</span><span class="span4">Faraoni e quajti Jozefin, Cafenat Paneah e i dha për grua Asenatën, bijën e Potiferait, priftit të Onit. Pastaj Jozefi doli nëpër Egjipt.</span></p><p class="para4"><span class="span3">46</span><span class="span4">Jozefi ishte tridhjetë vjeç kur doli para faraonit, mbretit të Egjiptit. Jozefi u largua nga faraoni dhe përshkoi tërë tokën e Egjiptit. </span><span class="span3">47</span><span class="span4">Gjatë shtatë viteve të begatshme, toka prodhoi plot. </span><span class="span3">48</span><span class="span4">Jozefi i mblodhi gjithë ushqimet gjatë shtatë viteve të begata që gëzoi Egjipti e i grumbulloi nëpër qytete. Në çdo qytet mblodhi ushqimet e fushave përreth. </span><span class="span3">49</span><span class="span4">Ai mblodhi shumë grurë, aq shumë sa rëra e detit, saqë ndaloi së mbajturi llogari, se ishte e pamundur.</span></p><p class="para4"><span class="span3">50</span><span class="span4">Para se të fillonin vitet e zisë, Jozefit i lindën dy djem prej Asenatës, bijës së Potiferait, priftit të Onit. </span><span class="span3">51</span><span class="span4">Të parëlindurin e quajti Manase, sepse tha: «Perëndia më bëri t&apos;i harroj të gjitha </span><span class="span4">mundimet dhe shtëpinë e atit tim». </span><span class="span3">52</span><span class="span4">Të dytin e quajti Efraim, sepse tha: «Perëndia më bëri të frytshëm në tokën e mjerimit».</span></p><p class="para4"><span class="span3">53</span><span class="span4">Si shkuan shtatë vitet e begatshme në tokën e Egjiptit, </span><span class="span3">54</span><span class="span4">filluan shtatë vitet e zisë, ashtu siç kishte thënë Jozefi. Në të gjitha vendet pllakosi zia e bukës, por në tërë tokën e Egjiptit kishte bukë. </span><span class="span3">55</span><span class="span4">Kur tërë vendin e Egjiptit e zuri uria, populli i kërkoi bukë faraonit. Atëherë ai u tha: «Shkoni te Jozefi e bëni çfarë t&apos;ju thotë». </span><span class="span3">56</span><span class="span4">Kur zia e bukës mbuloi gjithë faqen e dheut, Jozefi hapi të gjithë drithnikët e u shiti grurë egjiptianëve, se zia e bukës ishte e rëndë në tokën e Egjiptit. </span><span class="span3">57</span><span class="span4">Njerëz nga të gjitha anët vinin në Egjipt për të blerë grurë nga Jozefi, se zia e bukës ishte e rëndë në të gjithë tokën.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>