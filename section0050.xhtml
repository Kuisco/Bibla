<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 48</span></p><p class="para3"><span class="span2">Jakobi bekon bijtë e Jozefit</span></p><p class="para4"><span class="span3">1</span><span class="span4">Pas këtyre ngjarjeve Jozefin e njoftuan se i ati ishte sëmurë. Atëherë Jozefi mori me vete të dy bijtë, Manaseun dhe Efraimin. </span><span class="span3">2</span><span class="span4">Kur i treguan Jakobit se po vinte biri i tij, Jozefi, mblodhi forcat dhe u ul mbi shtrat. </span><span class="span3">3</span><span class="span4">Pastaj i tha Jozefit: «Perëndia i gjithëpushtetshëm m&apos;u shfaq në Luz, në tokën e Kanaanit, e më bekoi. </span><span class="span3">4</span><span class="span4">Ai më tha: “Ja, unë do të të shtoj, do të të shumoj e do të të bëj një shumicë popujsh. Këtë tokë do t&apos;ua jap pasardhësve të tu si pronë të përjetshme”. </span><span class="span3">5</span><span class="span4">Tani pra, të dy bijtë e tu, Efraimi dhe Manaseu, që të lindën në tokën e Egjiptit para se unë të vija këtu, do të </span><span class="span4">jenë bijtë e mi ashtu siç janë Rubeni dhe Simeoni. </span><span class="span3">6</span><span class="span4">Ndërsa bijtë e lindur pas tyre do të jenë të tutë dhe, për nga trashëgimia, do të thirren sipas emrit të Efraimit e Manaseut, </span><span class="span3">7</span><span class="span4">sepse Rakela më vdiq rrugës kur po vija nga Padani. Ajo vdiq në tokën e Kanaanit, kur ishim ende larg Efratës, dhe unë e varrosa aty, rrugës për në Efratë, ku është Betlehemi».</span></p><p class="para4"><span class="span3">8</span><span class="span4">Kur Izraeli i pa bijtë e Jozefit, tha: «Kush janë këta?». </span><span class="span3">9</span><span class="span4">Jozefi iu përgjigj të atit: «Janë bijtë e mi që Perëndia m&apos;i dha në këtë vend». Atëherë Jakobi i tha: «M&apos;i sill pranë që t&apos;i bekoj». </span><span class="span3">10</span><span class="span4">Izraelin e kishin lënë sytë për shkak të pleqërisë e nuk mund të shikonte më. Jozefi i afroi të bijtë dhe Jakobi i puthi e i përqafoi. </span><span class="span3">11</span><span class="span4">Izraeli i tha Jozefit: «Kurrë nuk e prisja të të shihja, por ja, Perëndia më ka lejuar të shoh edhe pasardhësit e tu!». </span><span class="span3">12</span><span class="span4">Jozefi i mori të bijtë nga prehri i të atit e u përkul me nderim gjer në tokë. </span><span class="span3">13</span><span class="span4">Pastaj i mori të dy dhe ia afroi Jakobit. Efraimin e vuri në të djathtë të vetes, që ishte në të majtë të Izraelit, ndërsa Manaseun e vuri në të majtë të vetes, që ishte në të djathtë të Izraelit. </span><span class="span3">14</span><span class="span4">Por Izraeli shtriu dorën e djathtë dhe e vuri mbi kryet e Efraimit, më të voglit. Ndërsa dorën e majtë e vuri mbi kryet e Manaseut. Kështu, ai i kryqëzoi duart, ndonëse Manaseu ishte i parëlinduri. </span><span class="span3">15</span><span class="span4">Atëherë e bekoi Jozefin e tha:</span></p><p class="para5"><span class="span4">«Perëndia, në praninë e të cilit jetuan etërit e mi,</span></p><p class="para6"><span class="span4">Abrahami e Isaku,</span></p><p class="para5"><span class="span4">Perëndia që ka qenë bariu im</span></p><p class="para6"><span class="span4">gjatë tërë jetës sime deri më sot,</span></p><p class="para5"><span class="span3">16</span><span class="span4">engjëlli që më shpengoi nga çdo e keqe,</span></p><p class="para6"><span class="span4">ai i bekoftë djemtë.</span></p><p class="para5"><span class="span4">Në ta u përmendtë emri im</span></p><p class="para6"><span class="span4">dhe emri i etërve të mi,</span></p><p class="para5"><span class="span4">Abrahamit e Isakut.</span></p><p class="para6"><span class="span4">U shtofshin e u shumofshin mbi tokë!».</span></p><p class="para1"><span class="span3">17</span><span class="span4">Kur Jozefi pa se i ati kishte vënë dorën e djathtë mbi kryet e Efraimit, nuk i erdhi mirë. Ia kapi dorën të atit për t&apos;ia hequr nga kryet e Efraimit e për t&apos;ia vënë mbi krye Manaseut. </span><span class="span3">18</span><span class="span4">I tha të atit: «Jo kështu, ati im! Ky është i parëlinduri. Vëre dorën e djathtë mbi kryet e tij!». </span><span class="span3">19</span><span class="span4">Por i ati e kundërshtoi e i tha: «E di biri im, e di! Edhe ai do të bëhet një popull i madh. Megjithatë vëllai i tij i vogël do të bëhet më i madh dhe pasardhësit e tij do të bëhen mori kombesh». </span><span class="span3">20</span><span class="span4">Atë ditë Jakobi i bekoi e u tha: «Në emrin tuaj Izraeli do të bekojë duke thënë: “Të bëftë Perëndia si Efraimi e Manaseu!”». Kështu, ai e vuri Efraimin para Manaseut. </span><span class="span3">21</span><span class="span4">Pastaj Izraeli i tha Jozefit: «Ja, unë po vdes, por Perëndia do të jetë me ju e do t&apos;ju kthejë në tokën e etërve tuaj. </span><span class="span3">22</span><span class="span4">Unë po të jap një pjesë më tepër se vëllezërit e tu, pjesën që mora nga dora e amoritëve përmes shpatës dhe harkut tim».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>