<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 1</span></p><p class="para3"><span class="span2">Bijtë e Izraelit në Egjipt</span></p><p class="para4"><span class="span3">1</span><span class="span4">Këta janë emrat e bijve të Izraelit që erdhën me Jakobin në Egjipt bashkë me familjet e tyre: </span><span class="span3">2</span><span class="span4">Rubeni, Simeoni, Levi, Juda, </span><span class="span3">3</span><span class="span4">Isahari, Zabuloni, Benjamini, </span><span class="span3">4</span><span class="span4">Dani, Neftaliu, Gadi e Asheri. </span><span class="span3">5</span><span class="span4">Të gjithë pasardhësit e Jakobit ishin shtatëdhjetë veta. Jozefi ndodhej tashmë në Egjipt. </span><span class="span3">6</span><span class="span4">Jozefi, gjithë vëllezërit e tij dhe mbarë ajo brezni vdiqën. </span><span class="span3">7</span><span class="span4">Bijtë e Izraelit u shtuan, u rritën, u shumuan e u forcuan tej mase. Kështu, vendi u mbush me ta.</span></p><p class="para3"><span class="span2">Shtypja e Izraelit</span></p><p class="para4"><span class="span3">8</span><span class="span4">Atëkohë në Egjipt doli një mbret i ri që nuk e njihte Jozefin. </span><span class="span3">9</span><span class="span4">Ai i tha popullit të tij: «Ja, populli i Izraelit është më i madh e më i fuqishëm se ne! </span><span class="span3">10</span><span class="span4">Ejani, të tregohemi të zgjuar me ta, përndryshe do të shtohen dhe, në rast lufte, do të bashkohen me armiqtë tanë. Do të na luftojnë e do të largohen nga ky vend». </span><span class="span3">11</span><span class="span4">Kështu, caktuan mbikëqyrës skllevërish që t&apos;i shtypnin me punë të detyruar. Bijtë e Izraelit ndërtuan për faraonin qytetet-depo të Pitomit e të Ramsesit. </span><span class="span3">12</span><span class="span4">Por, sa më shumë që i shtypnin, aq më shumë shtoheshin e përhapeshin. Egjiptianët filluan t&apos;i kishin frikë bijtë e Izraelit. </span><span class="span3">13</span><span class="span4">Egjiptianët i munduan si skllevër bijtë e Izraelit. </span><span class="span3">14</span><span class="span4">Ua nxinë jetën me punë të rënda duke i detyruar të bënin llaç e tulla dhe çdo lloj pune në fushë. Ua morën shpirtin në të gjitha punët që bënin.</span></p><p class="para4"><span class="span3">15</span><span class="span4">Mbreti i Egjiptit foli edhe me mamitë e hebrenjve. Njëra prej tyre quhej Sifra, ndërsa tjetra Pua. </span><span class="span3">16</span><span class="span4">Ai u tha: «Kur të ndihmoni gratë hebreje gjatë lindjes, nëse shihni se foshnja është djalë, vriteni, por nëse është vajzë, lëreni të rrojë». </span><span class="span3">17</span><span class="span4">Mamitë i druheshin Perëndisë dhe nuk bënë siç u tha mbreti i Egjiptit. Ato i lanë gjallë foshnjat meshkuj. </span><span class="span3">18</span><span class="span4">Atëherë mbreti i Egjiptit i thirri mamitë e u tha: «Përse po i mbani gjallë djemtë?». </span><span class="span3">19</span><span class="span4">Ato i thanë faraonit: «Gratë hebreje nuk janë si egjiptianet. Janë të forta dhe lindin para se t&apos;iu vijë mamia». </span><span class="span3">20</span><span class="span4">Perëndia u tregua i mirë me mamitë dhe populli u shtua e u bë shumë i fortë. </span><span class="span3">21</span><span class="span4">Meqë mamitë i druheshin Perëndisë, ai u dha trashëgimtarë. </span><span class="span3">22</span><span class="span4">Atëherë faraoni e urdhëroi tërë popullin e tij: «Hidhni në Nil çdo djalë që lind, ndërsa vajzat lërini gjallë!».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>