<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 47</span></p><p class="para4"><span class="span3">1</span><span class="span4">Atëherë Jozefi shkoi e njoftoi faraonin: «Im atë e vëllezërit e mi kanë ardhur nga toka e Kanaanit bashkë me dhentë e qetë e tyre dhe me gjithçka kanë dhe tani ndodhen në tokën e Goshenit». </span><span class="span3">2</span><span class="span4">Jozefi kishte zgjedhur pesë nga vëllezërit e i kishte nxjerrë para faraonit. </span><span class="span3">3</span><span class="span4">Atëherë faraoni u tha vëllezërve: «Me çfarë merreni?». Ata i thanë: «Shërbëtorët e tu janë barinj, ashtu siç kanë qenë edhe etërit tanë. </span><span class="span3">4</span><span class="span4">Kemi ardhur për të banuar si të huaj, se zia e bukës është aq e rëndë në tokën e Kanaanit, saqë nuk ka më kullota për bagëtitë e shërbëtorëve të tu. Prandaj, lejoji shërbëtorët e tu të banojnë në Goshen». </span><span class="span3">5</span><span class="span4">Atëherë faraoni i tha Jozefit: «Yt atë dhe vëllezërit e tu erdhën te ti. </span><span class="span3">6</span><span class="span4">Toka e Egjiptit është para teje. Vendose tët atë e vëllezërit e tu në vendin më të mirë. Le të banojnë në tokën e Goshenit e nëse di se ndonjëri prej tyre është i aftë, vendose si kryembikëqyrës të bagëtive të mia».</span></p><p class="para4"><span class="span3">7</span><span class="span4">Pastaj Jozefi mori me vete Jakobin, të atin, dhe e nxori para faraonit. Jakobi e bekoi faraonin. </span><span class="span3">8</span><span class="span4">Atëherë faraoni e pyeti Jakobin: «Sa vjeç je?». </span><span class="span3">9</span><span class="span4">Ai iu përgjigj: «Kam njëqind e tridhjetë vjet që endem në këtë botë. Të pakta e të liga kanë qenë vitet e jetës sime dhe ende nuk i kam mbushur vitet e shtegtimit të etërve të mi». </span><span class="span3">10</span><span class="span4">Pastaj Jakobi e bekoi faraonin e u largua prej tij. </span><span class="span3">11</span><span class="span4">Atëherë Jozefi i vendosi të atin e vëllezërit të banonin atje ku i kishte urdhëruar faraoni dhe, në tokën e Egjiptit, u dha për pronë tokën më të mirë që ishte në vendin e Ramsesit. </span><span class="span3">12</span><span class="span4">Jozefi u kujdes për të atin, për vëllezërit e vet dhe për gjithë familjen e atit të tij e u dha bukë sipas numrit të fëmijëve.</span></p><p class="para3"><span class="span2">Zia e bukës në Egjipt</span></p><p class="para4"><span class="span3">13</span><span class="span4">Zia e bukës ishte aq e rëndë, saqë nuk kishte bukë në gjithë vendin. Toka e Egjiptit dhe e Kanaanit u shkretuan prej zisë. </span><span class="span3">14</span><span class="span4">Prej shitjes së grurit, Jozefi mblodhi të gjitha paratë që gjendeshin në tokën e Egjiptit e Kanaanit dhe i dorëzoi në thesarin e faraonit. </span><span class="span3">15</span><span class="span4">Kur paratë mbaruan në tokën e Egjiptit e Kanaanit, gjithë Egjipti erdhi te Jozefi e i tha: «Na jep bukë, sepse na kanë mbaruar paratë. Pse duhet të vdesim para syve të tu?». </span><span class="span3">16</span><span class="span4">Atëherë Jozefi u tha: «Nëse ju kanë </span><span class="span4">mbaruar paratë, sillni gjënë e gjallë që t&apos;jua këmbej me grurë». </span><span class="span3">17</span><span class="span4">Ata ia prunë dhe Jozefi u dha ushqime në këmbim të kuajve, dhenve, qeve e gomarëve. Kështu, atë vit Jozefi i mbajti me bukë në këmbim të gjithë gjësë së gjallë. </span><span class="span3">18</span><span class="span4">Viti kaloi, por pas një viti ata erdhën përsëri e i thanë: «S&apos;duam t&apos;ia fshehim zotërisë sonë se tani që na kanë mbaruar paratë dhe gjëja e gjallë i përket zotërisë sonë, nuk ka mbetur asgjë tjetër për t&apos;i dhënë zotërisë sonë, përveç vetes e tokës tonë. </span><span class="span3">19</span><span class="span4">Kështu do të marrim fund para syve të tu, ne bashkë me arat tona. Në këmbim të ushqimit na bli si skllevër për faraonin, ne dhe arat tona. Na jep farë gruri, që të mos vdesim e të mos na shkretohen arat».</span></p><p class="para4"><span class="span3">20</span><span class="span4">Atëherë Jozefi e bleu tërë tokën e Egjiptit për faraonin, sepse zia e bukës ishte aq e rëndë, saqë çdo egjiptiani iu desh të shiste arën e vet. Kështu, toka u bë e faraonit </span><span class="span3">21</span><span class="span4">dhe populli u vu nën skllavëri anekënd Egjiptit. </span><span class="span3">22</span><span class="span4">Vetëm tokat e priftërinjve, Jozefi nuk i bleu, sepse faraoni u kishte caktuar një racion buke dhe ata rronin prej saj. Për këtë arsye, priftërinjtë nuk i shitën arat e tyre. </span><span class="span3">23</span><span class="span4">Jozefi i tha popullit: «Tani që ju kam blerë ju e arat tuaja për faraonin, ja ku e keni grurin për vete dhe për arat tuaja. </span><span class="span3">24</span><span class="span4">Por, kur të korrni, një të pestën do t&apos;ia jepni faraonit. Ndërsa pjesa tjetër do të jetë e juaja për farë e për të ushqyer veten, familjet e fëmijët tuaj». </span><span class="span3">25</span><span class="span4">Ata i thanë: «Na shpëtove! Në dashtë zotëria ynë, ne do të bëhemi skllevër të faraonit». </span><span class="span3">26</span><span class="span4">Kështu, Jozefi e bëri ligj në tokën e Egjiptit: Një e pesta i takon faraonit. Vetëm tokat e priftërinjve nuk i përkasin atij. Ky ligj është deri më sot.</span></p><p class="para3"><span class="span2">Ditët e fundit të Jakobit</span></p><p class="para4"><span class="span3">27</span><span class="span4">Izraeli banoi në tokën e Egjiptit, në Goshen. Aty patën prona, u shtuan dhe u shumuan. </span><span class="span3">28</span><span class="span4">Jakobi jetoi në tokën e Egjiptit shtatëmbëdhjetë vjet. Ai jetoi gjithsej njëqind e dyzet e shtatë vjet. </span><span class="span3">29</span><span class="span4">Kur po i afrohej koha për të vdekur, Izraeli thirri Jozefin, të birin, e i tha: «Nëse kam gjetur hir para teje, vëre dorën tënde nën kofshën time. Tregohu mirëdashës dhe besnik me mua. Mos më varros në Egjipt! </span><span class="span3">30</span><span class="span4">Kur të pushoj me etërit e mi, më merr nga Egjipti dhe më varros në varrin e të parëve». Ai i tha: «Do të bëj siç the». </span><span class="span3">31</span><span class="span4">Jakobi i tha: «M&apos;u beto!» e Jozefi iu betua. Atëherë Izraeli u përkul me nderim pranë kokës së shtratit.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>