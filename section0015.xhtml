<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 13</span></p><p class="para3"><span class="span2">Abrami dhe Loti</span></p><p class="para4"><span class="span3">1</span><span class="span4">Abrami shkoi nga Egjipti në Negev bashkë me të shoqen e me gjithçka kishte. Me të shkoi edhe Loti.</span></p><p class="para4"><span class="span3">2</span><span class="span4">Abrami ishte shumë i pasur me bagëti, argjend e ar. </span><span class="span3">3</span><span class="span4">Ai vazhdoi udhëtimin nga Negevi deri në Betel, deri në vendin ku kishte ngritur më parë tendën, mes Betelit e Ajit, </span><span class="span3">4</span><span class="span4">aty ku në fillim kishte ngritur një altar. Atje Abrami thirri emrin e </span><span class="span7">Zotit</span><span class="span4">. </span><span class="span3">5</span><span class="span4">Edhe Loti, që udhëtonte me Abramin, kishte dhen, qe e tenda. </span><span class="span3">6</span><span class="span4">Nuk kishte vend për të dy, se pasuria e tyre ishte aq e madhe, saqë nuk mund të jetonin bashkë. </span><span class="span3">7</span><span class="span4">Kështu, filloi një grindje mes barinjve të bagëtive të Abramit e barinjve të bagëtive të Lotit. Në atë kohë, në atë vend jetonin kananitët e perizitët.</span></p><p class="para4"><span class="span3">8</span><span class="span4">Atëherë Abrami i tha Lotit: «Të mos ketë grindje mes nesh, mes barinjve të mi e barinjve të tu, se jemi vëllezër. </span><span class="span3">9</span><span class="span4">A nuk është e gjithë toka përpara teje? Le të ndahemi. Nëse shkon në të majtë, unë do të marr në të djathtë. E nëse shkon në të djathtë, unë do të marr në të majtë». </span><span class="span3">10</span><span class="span4">Loti ngriti sytë e pa se gjithë lugina e Jordanit deri në Coar ujitej si kopshti i </span><span class="span7">Zotit</span><span class="span4">, si toka e Egjiptit, përpara se </span><span class="span7">Zoti</span><span class="span4"> të shkatërronte Sodomën e Gomorrën. </span><span class="span3">11</span><span class="span4">Loti zgjodhi për vete gjithë luginën e Jordanit e udhëtoi drejt lindjes. Kështu, u ndanë nga njëri-tjetri. </span><span class="span3">12</span><span class="span4">Abrami banoi në tokën e Kanaanit, ndërsa Loti banoi në qytetet e luginës dhe ngriti tendat pranë Sodomës. </span><span class="span3">13</span><span class="span4">Mirëpo njerëzit e Sodomës ishin shumë të ligj e mëkatarë para </span><span class="span7">Zotit</span><span class="span4">.</span></p><p class="para4"><span class="span3">14</span><span class="span4">Pasi Loti u largua prej tij, </span><span class="span7">Zoti</span><span class="span4"> i tha Abramit: «Ngriji sytë dhe, nga vendi ku je, shiko drejt veriut e jugut, drejt lindjes e perëndimit, </span><span class="span3">15</span><span class="span4">sepse të gjithë tokën që sheh, do të ta jap ty e pasardhësve të tu përgjithmonë. </span><span class="span3">16</span><span class="span4">Dhe do t&apos;i bëj pasardhësit e tu si pluhurin e tokës. Nëse dikush do të mund ta numërojë pluhurin e tokës, edhe pasardhësit e tu do të numërohen. </span><span class="span3">17</span><span class="span4">Ngrihu e bjeri tokës për së gjati e për së gjeri, sepse ty do të ta jap». </span><span class="span3">18</span><span class="span4">Atëherë Abrami ngriti tendat dhe shkoi e banoi ndër lisat e Mamreut që janë në Hebron. Atje i ngriti një altar </span><span class="span7">Zotit</span><span class="span4">.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>