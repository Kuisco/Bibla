<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 27</span></p><p class="para3"><span class="span2">Isaku bekon Jakobin</span></p><p class="para4"><span class="span3">1</span><span class="span4">Kur Isaku u plak dhe e lanë sytë aq sa nuk shihte më, thirri Esaun, birin e tij të madh, e i tha: «Biri im!». Ai u përgjigj: «Ja ku jam». </span><span class="span3">2</span><span class="span4">Isaku tha: «Ja, u plaka e nuk e di kur do të vdes. </span><span class="span3">3</span><span class="span4">Merr armët, kukurën e harkun e dil për gjah në fushë. </span><span class="span3">4</span><span class="span4">Pastaj më përgatit një gjellë ashtu siç e dua unë e ma sill ta ha që të të bekoj para se të vdes».</span></p><p class="para4"><span class="span3">5</span><span class="span4">Por Rebeka e dëgjoi Isakun teksa fliste me të birin, Esaun. Kështu, kur Esau shkoi në fushë për gjah, </span><span class="span3">6</span><span class="span4">ajo i tha të birit, Jakobit: «E dëgjova tët atë që foli me Esaun, vëllanë tënd, e i tha: </span><span class="span3">7</span><span class="span4">“Më sill pak gjah e më përgatit një gjellë që ta ha e të të bekoj në prani të </span><span class="span7">Zotit</span><span class="span4"> para se të vdes”. </span><span class="span3">8</span><span class="span4">Tani, pra, biri im dëgjo çka po të urdhëroj. </span><span class="span3">9</span><span class="span4">Shko në kope e më merr dy keca të mirë që ta përgatis gjellën për tët atë ashtu siç e do ai. </span><span class="span3">10</span><span class="span4">Pastaj çoi atit tënd të hajë, që ai të të bekojë para se të vdesë». </span><span class="span3">11</span><span class="span4">Jakobi i tha Rebekës, së ëmës: «Esau, im vëlla, është leshtor, ndërsa unë nuk jam i </span><span class="span4">tillë. </span><span class="span3">12</span><span class="span4">Ndoshta im atë më prek e dal mashtrues para tij e kështu, në vend të bekimit, do t&apos;i sjell vetes mallkim». </span><span class="span3">13</span><span class="span4">E ëma iu përgjigj: «Mallkimi yt rëntë mbi mua, biri im, ti vetëm më dëgjo e shko e merr kecat». </span><span class="span3">14</span><span class="span4">Atëherë ai shkoi, i mori e ia solli të ëmës. Ajo e përgatiti gjellën ashtu siç e donte i ati. </span><span class="span3">15</span><span class="span4">Pastaj Rebeka mori rrobat më të mira të Esaut, birit të saj të madh, që i kishte në shtëpi, e ia veshi Jakobit, birit të saj të vogël. </span><span class="span3">16</span><span class="span4">Duart dhe pjesën e lëmuar të qafës ia mbuloi me lëkurën e kecave. </span><span class="span3">17</span><span class="span4">Pastaj ia dha në dorë Jakobit, të birit, gjellën e bukën që kishte përgatitur.</span></p><p class="para4"><span class="span3">18</span><span class="span4">Ky shkoi tek i ati e i tha: «O ati im». Ai iu përgjigj: «Ja ku jam. Kush je ti, biri im?». </span><span class="span3">19</span><span class="span4">Jakobi i tha të atit: «Jam unë, Esau, i parëlinduri yt. Bëra siç më the. Ngrihu, pra, e ha nga gjahu im, që të më bekosh». </span><span class="span3">20</span><span class="span4">Isaku i tha të birit: «Sa shpejt e kape biri im?!». Ai iu përgjigj: «</span><span class="span7">Zoti</span><span class="span4">, Perëndia yt, ma nxori përpara». </span><span class="span3">21</span><span class="span4">Isaku i tha Jakobit: «Afrohu biri im, që të të prek e ta di nëse je biri im Esau, apo jo». </span><span class="span3">22</span><span class="span4">Jakobi iu afrua Isakut, të atit. Ai e preku e tha: «Zëri është i Jakobit, ndërsa duart janë të Esaut». </span><span class="span3">23</span><span class="span4">Ai nuk e njohu, sepse duart e tij ishin leshtore si duart e Esaut, të vëllait. Atëherë ai e bekoi. </span><span class="span3">24</span><span class="span4">Isaku i tha: «A je ti biri im Esau?». Ai u përgjigj: «Po». </span><span class="span3">25</span><span class="span4">Atëherë ai tha: «Ma afro gjellën që të ha nga gjahu i birit tim e të të bekoj». Jakobi i dha për të ngrënë e i solli verë për të pirë. </span><span class="span3">26</span><span class="span4">Pastaj Isaku, i ati, i tha: «Afrohu e më puth, biri im». </span><span class="span3">27</span><span class="span4">Ai u afrua dhe e puthi. Isaku u mori erë rrobave të tij dhe e bekoi e tha:</span></p><p class="para5"><span class="span4">«Ja, era e tim biri,</span></p><p class="para6"><span class="span4">si era e fushës që </span><span class="span7">Zoti</span><span class="span4"> bekoi.</span></p><p class="para5"><span class="span3">28</span><span class="span4">Perëndia të dhëntë</span></p><p class="para6"><span class="span4">vesën e qiellit e pjellorinë e tokës,</span></p><p class="para6"><span class="span4">begati drithi e vere.</span></p><p class="para5"><span class="span3">29</span><span class="span4">Popuj të shërbefshin</span></p><p class="para6"><span class="span4">e kombe u përkulshin para teje.</span></p><p class="para5"><span class="span4">Bëhu zot i vëllezërve të tu</span></p><p class="para6"><span class="span4">e para teje u përkulshin bijtë e nënës sate.</span></p><p class="para5"><span class="span4">Mallkuar qoftë kushdo që të mallkon</span></p><p class="para6"><span class="span4">e kushdo që të bekon qoftë i bekuar».</span></p><p class="para3"><span class="span2">Zemërimi i Esaut</span></p><p class="para4"><span class="span3">30</span><span class="span4">Sapo Isaku mbaroi bekimin e pa u larguar mirë Jakobi nga i ati, u kthye nga gjahu Esau, i vëllai. </span><span class="span3">31</span><span class="span4">Edhe ky përgatiti gjellën, ia solli të atit e i tha: «Ngrihu, o ati im, e ha nga gjahu i birit tënd, që të më bekosh». </span><span class="span3">32</span><span class="span4">I ati i tha: «Kush je ti?». Ai iu përgjigj: «Jam yt bir, i parëlinduri yt, Esau». </span><span class="span3">33</span><span class="span4">Atëherë Isaku u trondit tmerrësisht shumë e tha: «Kush ishte ai që zuri gjah e ma solli? Unë i hëngra të gjitha para se të vije ti, e bekova e ai do të mbetet i bekuar». </span><span class="span3">34</span><span class="span4">Kur Esau dëgjoi fjalët e të atit, klithi me të madhe e, plot hidhërim, i tha: «Më beko edhe mua, o ati im!». </span><span class="span3">35</span><span class="span4">Por ai i tha: «Yt vëlla erdhi me dredhi dhe mori bekimin tënd». </span><span class="span3">36</span><span class="span4">Esau tha: «Jo më kot quhet Jakob. Është hera e dytë që më mashtron. Ma mori të drejtën e parëlindjes e, ja, tani më mori edhe bekimin». E shtoi: «A të ka mbetur ndonjë bekim për mua?». </span><span class="span3">37</span><span class="span4">Isaku iu përgjigj: «Ja, e kam bërë zot mbi ty. Ia dhashë tërë vëllezërit si shërbëtorë dhe drithin e verën ia dhurova. Ç&apos;të bëj për ty, o </span><span class="span4">biri im?». </span><span class="span3">38</span><span class="span4">Esau i tha të atit: «Vetëm një bekim paske, o ati im? Më beko edhe mua, o ati im!». Dhe qau me të madhe.</span></p><p class="para4"><span class="span3">39</span><span class="span4">Atëherë Isaku, i ati, i tha:</span></p><p class="para5"><span class="span4">«Ja, larg begatisë së tokës do të banosh</span></p><p class="para6"><span class="span4">e larg vesës së qiellit të lartë.</span></p><p class="para5"><span class="span3">40</span><span class="span4">Prej shpatës do të jetosh</span></p><p class="para6"><span class="span4">e tët vëllai do t&apos;i shërbesh.</span></p><p class="para5"><span class="span4">Por, kur të ngrihesh,</span></p><p class="para6"><span class="span4">zgjedhën e tij do ta heqësh qafe».</span></p><p class="para3"><span class="span2">Jakobi largohet</span></p><p class="para4"><span class="span3">41</span><span class="span4">Esau e urrente Jakobin për shkak të bekimit që i kishte dhënë i ati e thoshte me vete: «Ditët e zisë për atin tim po afrohen, atëherë do ta vras Jakobin, tim vëlla». </span><span class="span3">42</span><span class="span4">Kur i treguan Rebekës fjalët e Esaut, birit të saj të madh, ajo dërgoi njerëz dhe thirri Jakobin, birin e saj të vogël, e i tha: «Esau, yt vëlla, po ngushëllon veten duke menduar të të vrasë. </span><span class="span3">43</span><span class="span4">Tani, biri im, më dëgjo: ngrihu e ik te Labani, im vëlla, në Haran. </span><span class="span3">44</span><span class="span4">Rri me të për pak kohë derisa vëllait tënd t&apos;i bjerë zemërimi, </span><span class="span3">45</span><span class="span4">t&apos;i kalojë mëria e të harrojë çfarë i bëre. Pastaj unë do të dërgoj njerëz e do të të marr prej andej. Pse t&apos;ju humbas që të dy në të njëjtën ditë?».</span></p><p class="para4"><span class="span3">46</span><span class="span4">Pastaj Rebeka i tha Isakut: «M&apos;u neverit jeta prej këtyre bijave të Hetit. Nëse Jakobi merr grua nga bijat e Hetit, siç janë bijat e këtij vendi, nuk kam ç&apos;e dua jetën!».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>