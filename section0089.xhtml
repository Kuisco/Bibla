<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">DALJA 37</span></p><p class="para3"><span class="span2">Arka</span></p><p class="para4"><span class="span3">1</span><span class="span4">Becaleli e bëri arkën me dru akacieje. Ajo ishte dy kute e gjysmë e gjatë, një kut e gjysmë e gjerë dhe një kut e gjysmë e lartë. </span><span class="span3">2</span><span class="span4">E praroi me ar të pastër si brenda, edhe jashtë dhe i punoi një kornizë të artë përreth. </span><span class="span3">3</span><span class="span4">Shkriu katër rrathë të artë për të katër këmbët, dy në njërin krah e dy në krahun tjetër. </span><span class="span3">4</span><span class="span4">Pastaj punoi shufra me dru akacieje e i praroi. </span><span class="span3">5</span><span class="span4">Shufrat i kaloi nëpër rrathë, në krahë të arkës për ta mbartur. </span><span class="span3">6</span><span class="span4">Bëri edhe një kapak me ar të pastër. Kjo është pajtimorja. E bëri dy kute e gjysmë të gjatë dhe një kut e gjysmë të gjerë. </span><span class="span3">7</span><span class="span4">Punoi dy kerubë të artë dhe i farkëtoi në të dyja anët e pajtimores. </span><span class="span3">8</span><span class="span4">Njëri ishte në njërin skaj e tjetri në skajin tjetër. Kerubët ishin një me pajtimoren, në të dyja skajet e saj. </span><span class="span3">9</span><span class="span4">Krahët i kishin të shtrirë lart e me to mbulonin pajtimoren. Ishin përballë njëri-tjetrit dhe me fytyrë nga pajtimorja.</span></p><p class="para3"><span class="span2">Tryeza</span></p><p class="para4"><span class="span3">10</span><span class="span4">Pastaj bëri tryezën me dru akacieje, dy kute të gjatë, një kut të gjerë dhe një kut e gjysmë të lartë. </span><span class="span3">11</span><span class="span4">E praroi me ar të pastër dhe i bëri një kornizë të artë përreth. </span><span class="span3">12</span><span class="span4">Vuri përreth tryezës një buzë një pëllëmbë të gjerë dhe përreth buzës bëri një kornizë të artë. </span><span class="span3">13</span><span class="span4">Pastaj shkriu katër rrathë të artë dhe i vendosi në të katër këndet e tryezës, nga një për çdo këmbë. </span><span class="span3">14</span><span class="span4">Ato ishin pranë buzës së tryezës që shufrat të kalonin për të mbartur tryezën. </span><span class="span3">15</span><span class="span4">Shufrat i punoi me dru akacieje dhe i praroi që, me to, të mbartet tryeza. </span><span class="span3">16</span><span class="span4">Enët e tryezës, tasat, kupat, brokat e kanat që përdoren për fli stërpikjeje i bëri prej ari të pastër.</span></p><p class="para3"><span class="span2">Shandani</span></p><p class="para4"><span class="span3">17</span><span class="span4">Pastaj bëri shandanin me ar të pastër. Bazën dhe trungun e shandanit e farkëtoi. Kupat, sythat dhe fletët ishin një me shandanin. </span><span class="span3">18</span><span class="span4">Nga trungu i shandanit dilnin gjashtë degë: tre nga një anë dhe tre nga ana tjetër. </span><span class="span3">19</span><span class="span4">Dega e parë kishte tri kupa në trajtën e lules së bajames, secila me sytha e fletë, sikurse edhe dega e dytë e kështu me radhë të gjashtë degët që dilnin nga shandani. </span><span class="span3">20</span><span class="span4">Trungu i shandanit kishte katër kupa në trajtën e lules së bajames, secila me sytha e fletë. </span><span class="span3">21</span><span class="span4">Pastaj punoi një syth poshtë dy degëve të para që dilnin nga trungu, një syth tjetër poshtë </span><span class="span4">dy degëve të dyta dhe kështu me radhë për gjashtë degët që dilnin nga shandani. </span><span class="span3">22</span><span class="span4">Sythat dhe degët ishin një me shandanin. I tëri u farkëtua si një trup i vetëm prej ari të pastër. </span><span class="span3">23</span><span class="span4">Shtatë llambat, mashat dhe kacitë i bëri me ar të pastër. </span><span class="span3">24</span><span class="span4">Për të punuar shandanin dhe tërë enët e tij u përdorën tridhjetë e pesë kilogramë ar i pastër.</span></p><p class="para3"><span class="span2">Altari i temjanit</span></p><p class="para4"><span class="span3">25</span><span class="span4">Pastaj bëri altarin për të djegur temjan. E punoi me dru akacieje dhe e bëri katror, një kut të gjatë, një kut të gjerë dhe dy kute të lartë. Brirët ishin një me altarin. </span><span class="span3">26</span><span class="span4">Praroi me ar të pastër pjesën e sipërme, anët përqark dhe brirët. Pastaj punoi një kornizë të artë përreth </span><span class="span3">27</span><span class="span4">dhe poshtë saj bëri nga dy rrathë të artë në të dyja anët. I vendosi në të dy krahët e altarit që shufrat të shkohen për ta mbartur. </span><span class="span3">28</span><span class="span4">Shufrat i punoi me dru akacieje dhe i praroi.</span></p><p class="para4"><span class="span3">29</span><span class="span4">Pastaj përgatiti vajin e shenjtë të vajosjes dhe temjanin e pastër erëkëndshëm, një parfum i përzier me mjeshtëri.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>