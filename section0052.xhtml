<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 50</span></p><p class="para4"><span class="span3">1</span><span class="span4">Pastaj Jozefi e përqafoi të atin, qau dhe e puthi. </span><span class="span3">2</span><span class="span4">Jozefi i urdhëroi shërbëtorët e tij dhe mjekët që ta balsamosnin të atin. Mjekët e balsamosën Izraelin. </span><span class="span3">3</span><span class="span4">U deshën dyzet ditë, sepse kaq zgjaste balsamimi. Egjipti e vajtoi Jakobin për shtatëdhjetë ditë. </span><span class="span3">4</span><span class="span4">Pasi kaloi koha e zisë, Jozefi i tha shtëpisë së faraonit: «Nëse kam gjetur hir para jush, i thoni faraonit </span><span class="span3">5</span><span class="span4">se im atë më bëri të betohem që, kur të vdiste, ta varrosja në varrin që kishte hapur për vete në tokën e Kanaanit. Prandaj, tani, faraoni të më lërë të shkoj që të varros tim atë e pastaj do të kthehem». </span><span class="span3">6</span><span class="span4">Atëherë faraoni i tha: «Shko e varrose atin tënd, siç iu betove». </span><span class="span3">7</span><span class="span4">Kështu, Jozefi shkoi për të varrosur të atin. Me të shkuan të gjithë shërbëtorët e faraonit, pleqtë e shtëpisë së faraonit, tërë pleqtë e tokës së Egjiptit, </span><span class="span3">8</span><span class="span4">e gjithë shtëpia e Jozefit, vëllezërit e tij dhe shtëpia e të atit. Vetëm fëmijët, dhentë e qetë e tyre mbetën në tokën e Goshenit. </span><span class="span3">9</span><span class="span4">Bashkë me të shkuan edhe karrocat e kalorësit dhe kështu u bë një turmë shumë e madhe njerëzish. </span><span class="span3">10</span><span class="span4">Shkuan deri te lëmi i Atadit, që ishte përtej Jordanit, dhe atje e vajtuan me gjëmë e Jozefi mbajti shtatë ditë zi për të atin. </span><span class="span3">11</span><span class="span4">Kur dëgjuan vajtimin në lëmin e Atadit, banorët e Kanaanit thanë: «Qenka zi e madhe për Egjiptin!». Prandaj edhe vendi përtej Jordanit u quajt Abel Micraim.</span></p><p class="para4"><span class="span3">12</span><span class="span4">Kështu bijtë e Jakobit bënë siç ishin urdhëruar. </span><span class="span3">13</span><span class="span4">E çuan në tokën e Kanaanit dhe e varrosën përballë Mamreut, në shpellën e arës së Makpelës, që Abrahami kishte blerë bashkë me arën si pronë varri nga Efron Hititi. </span><span class="span3">14</span><span class="span4">Atëherë Jozefi, pasi varrosi të atin, u kthye në Egjipt bashkë me vëllezërit dhe tërë njerëzit që kishin shkuar për ta varrosur.</span></p><p class="para3"><span class="span2">Jozefi dhe vëllezërit</span></p><p class="para4"><span class="span3">15</span><span class="span4">Pasi u vdiq i ati, vëllezërit thanë: «Nëse Jozefi na urren ende, do të marrë hak patjetër për tërë të keqen që i bëmë!». </span><span class="span3">16</span><span class="span4">Atëherë i çuan fjalë Jozefit e i thanë: «Yt atë, para se të vdiste, urdhëroi: </span><span class="span3">17</span><span class="span4">“I thoni Jozefit kështu: të përgjërohem, fale fajin dhe mëkatin e vëllezërve të tu </span><span class="span4">megjithëse u sollën keq me ty”. Tani pra, të lutemi, fale fajin e shërbëtorëve të Perëndisë së atit tënd!». Jozefi qau kur i dëgjoi këto fjalë. </span><span class="span3">18</span><span class="span4">Pastaj vëllezërit e tij shkuan, u përkulën me nderim e thanë: «Ja, jemi shërbëtorët e tu!». </span><span class="span3">19</span><span class="span4">Por Jozefi u tha: «Mos kini frikë! Mos jam Perëndia unë?! </span><span class="span3">20</span><span class="span4">Ndonëse ju e kishit për keq, Perëndia e ktheu në të mirë, që të bëjë atë që po ndodh sot, të mbajë gjallë një popull të tërë. </span><span class="span3">21</span><span class="span4">Prandaj, mos kini frikë. Unë do kujdesem për ju e për fëmijët tuaj». Kështu, i ngushëlloi e u foli butë.</span></p><p class="para3"><span class="span2">Vdekja e Jozefit</span></p><p class="para4"><span class="span3">22</span><span class="span4">Jozefi bashkë me shtëpinë e të atit banoi në Egjipt. Ai jetoi njëqind e dhjetë vjet. </span><span class="span3">23</span><span class="span4">I pa bijtë e Efraimit deri në brezninë e tretë dhe bijtë e Makirit, birit të Manaseut, lindën në prehrin e Jozefit. </span><span class="span3">24</span><span class="span4">Atëherë Jozefi u tha vëllezërve: «Unë po vdes, por Perëndia me siguri do t&apos;ju kujtojë e do t&apos;ju nxjerrë nga kjo tokë për t&apos;ju çuar në tokën për të cilën iu betua Abrahamit, Isakut e Jakobit». </span><span class="span3">25</span><span class="span4">Pastaj Jozefi u kërkoi bijve të Izraelit të betohen e u tha: «Kur Perëndia t&apos;ju kujtojë, m&apos;i merrni me vete eshtrat prej këtij vendi». </span><span class="span3">26</span><span class="span4">Jozefi vdiq njëqind e dhjetë vjeç. Trupin e tij e balsamosën dhe e vendosën në një sarkofag në Egjipt.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>