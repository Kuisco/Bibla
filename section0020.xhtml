<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 18</span></p><p class="para3"><span class="span2">Zoti dhe Abrahami</span></p><p class="para4"><span class="span3">1</span><span class="span4"> </span><span class="span7">Zoti</span><span class="span4"> iu shfaq Abrahamit te lisat e Mamreut, në zhegun e ditës, kur ai po rrinte në të hyrë të tendës. </span><span class="span3">2</span><span class="span4">Abrahami ngriti sytë dhe, ja, pa tre burra që po qëndronin para tij. Si i pa, vrapoi nga hyrja e tendës që t&apos;i takonte, u përkul me nderim përtokë, </span><span class="span3">3</span><span class="span4">e tha: «O Zoti im, nëse kam gjetur hir para teje, mos kalo pa u ndalur te shërbëtori yt. </span><span class="span3">4</span><span class="span4">Do t&apos;ju sjellin pak ujë që të lani këmbët e të pushoni nën pemë. </span><span class="span3">5</span><span class="span4">Unë po ju sjell një kafshatë bukë që të merrni veten, meqë kaluat nga shërbëtori juaj. Pastaj vazhdoni rrugën». Ata iu përgjigjën: «Bëj, pra, siç the». </span><span class="span3">6</span><span class="span4">Abrahami nxitoi drejt tendës te Sara e i tha: «Shpejt, gatuaj tre masa majë mielli e bëj kuleç!». </span><span class="span3">7</span><span class="span4">Ai vetë vrapoi drejt kopesë, mori një viç të njomë e të mirë e ia dha shërbëtorit që e përgatiti me të shpejtë. </span><span class="span3">8</span><span class="span4">Pastaj mori mazë, qumësht e viçin që ishte përgatitur e ua shtroi përpara. Dhe ai qëndroi në këmbë, ndërsa ata hanin nën pemë.</span></p><p class="para4"><span class="span3">9</span><span class="span4">Atëherë ata e pyetën: «Ku është Sara, gruaja jote?». Ai u përgjigj: «Aty, në tendë!». </span><span class="span3">10</span><span class="span4">Njëri prej të tyre i tha: «Me të vërtetë, do të vij te ti pas një viti, e Sara, gruaja jote, do të bëhet me djalë». Sara po dëgjonte në të hyrë të tendës që ishte mbrapa tij. </span><span class="span3">11</span><span class="span4">Abrahami e Sara ishin të moshuar dhe Sarës i ishin ndalur të përmuajshmet e grave. </span><span class="span3">12</span><span class="span4">Kështu, Sara qeshi me vete e tha: «Tani që jam vyshkur e zotëria im është plak, a thua do të kem ende dëshirë?!». </span><span class="span3">13</span><span class="span7">Zoti</span><span class="span4"> i tha Abrahamit: «Përse qeshi Sara e tha: “Me të vërtetë do të lind tani që u plaka?”. </span><span class="span3">14</span><span class="span4">A ka gjë të pamundur për </span><span class="span7">Zotin</span><span class="span4">? Si sot një vit, do të kthehem te ti dhe Sara do të jetë bërë me djalë». </span><span class="span3">15</span><span class="span4">Por Sara e mohoi nga frika e tha: «Jo, nuk qesha». Por ai i tha: «Po, po, qeshe!».</span></p><p class="para3"><span class="span2">Abrahami ndërhyn për Sodomën</span></p><p class="para4"><span class="span3">16</span><span class="span4">Pastaj ata u ngritën prej aty e panë drejt Sodomës. Abrahami shkoi bashkë me ta për t&apos;i përcjellë. </span><span class="span3">17</span><span class="span4">Atëherë </span><span class="span7">Zoti</span><span class="span4"> tha: «A do t&apos;ia fsheh unë Abrahamit atë që kam për të bërë? </span><span class="span3">18</span><span class="span4">Abrahami me të vërtetë do të bëhet një komb i madh e i fuqishëm e në të do të bekohen tërë kombet e tokës, </span><span class="span3">19</span><span class="span4">sepse unë e zgjodha që t&apos;i urdhërojë bijtë e tij e shtëpinë e tij, pas tij, për të ndjekur udhën e </span><span class="span7">Zotit</span><span class="span4">, duke bërë çka është e drejtë e drejtësi, që </span><span class="span7">Zoti</span><span class="span4"> të plotësojë gjithçka që i tha Abrahamit». </span><span class="span3">20</span><span class="span4">Kështu, </span><span class="span7">Zoti</span><span class="span4"> tha: «Gjëma e Sodomës dhe e Gomorrës është e madhe e mëkati i tyre është shumë i rëndë. </span><span class="span3">21</span><span class="span4">Do të zbres poshtë e të shoh nëse po veprojnë ashtu siç dëgjova. Atëherë, do ta di».</span></p><p class="para4"><span class="span3">22</span><span class="span4">Atëherë burrat u kthyen prej andej e shkuan drejt Sodomës, ndërsa Abrahami ende po qëndronte para </span><span class="span7">Zotit</span><span class="span4">. </span><span class="span3">23</span><span class="span4">Abrahami u afrua e tha: «A do ta zhdukësh, me të vërtetë, të drejtin bashkë me të ligun? </span><span class="span3">24</span><span class="span4">Ndoshta qyteti ka pesëdhjetë njerëz të drejtë. Me të vërtetë do ta zhdukësh e nuk do ta falësh për hir të pesëdhjetë njerëzve të drejtë që banojnë aty? </span><span class="span3">25</span><span class="span4">Larg qoftë që ta bësh këtë, të vrasësh të drejtin bashkë me të ligun, duke i trajtuar të drejtin e të ligun njësoj. Larg qoftë! Vallë, gjykatësi i gjithë tokës nuk do të tregohet i drejtë?». </span><span class="span3">26</span><span class="span7">Zoti</span><span class="span4"> tha: «Nëse gjej në qytetin e Sodomës pesëdhjetë njerëz të drejtë, për hir të tyre do ta fal tërë vendin». </span><span class="span3">27</span><span class="span4">Abrahami iu përgjigj: «Ja, unë që jam pluhur e hi po marr guximin të flas me Zotin tim. </span><span class="span3">28</span><span class="span4">Ndoshta, këtyre pesëdhjetë njerëzve të drejtë u mungojnë pesë njerëz. A do ta shkatërrosh tërë qytetin për shkak të këtyre të pestëve?». Ai i tha: «Nuk do ta shkatërroj, nëse atje gjej dyzet e pesë». </span><span class="span3">29</span><span class="span4">Abrahami i tha përsëri: «Ndoshta do të gjenden vetëm dyzet». Ai i tha: «Nuk do ta shkatërroj për hir të të dyzetëve». </span><span class="span3">30</span><span class="span4">Pastaj, Abrahami i tha: «Nuk zemërohet Zoti im nëse them: ndoshta atje do të gjenden vetëm tridhjetë». Ai i tha: «Nuk do ta shkatërroj nëse gjej tridhjetë». </span><span class="span3">31</span><span class="span4">Abrahami i tha: «Ja, po marr guximin të flas përsëri me Zotin tim: ndoshta, atje do të gjenden vetëm njëzet». Ai i tha: «Nuk do ta shkatërroj për hir të të njëzetëve». </span><span class="span3">32</span><span class="span4">Atëherë ai i tha: «Nuk zemërohet Zoti im nëse them për herë të fundit: ndoshta atje do të gjenden vetëm dhjetë». Ai i tha: «Nuk do ta shkatërroj për hir të të dhjetëve». </span><span class="span3">33</span><span class="span4">Kur </span><span class="span7">Zoti</span><span class="span4"> mbaroi së foluri me Abrahamin, u largua dhe Abrahami u kthye në vendin e tij.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>