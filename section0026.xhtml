<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 24</span></p><p class="para3"><span class="span2">Isaku dhe Rebeka</span></p><p class="para4"><span class="span3">1</span><span class="span4">Abrahami ishte plak, i thyer në moshë dhe </span><span class="span7">Zoti</span><span class="span4"> e kishte bekuar në çdo gjë. </span><span class="span3">2</span><span class="span4">Atëherë Abrahami i tha shërbëtorit më të vjetër të shtëpisë së tij, atij që kujdesej për gjithçka që kishte: «Vëre dorën tënde nën kofshën time. </span><span class="span3">3</span><span class="span4">M&apos;u beto për </span><span class="span7">Zotin</span><span class="span4">, Perëndinë e qiellit e të tokës, se nuk do t&apos;i gjesh grua birit tim prej bijave të Kanaanit, mes të cilëve banoj. </span><span class="span3">4</span><span class="span4">Por, do të shkosh në vendin tim dhe te të afërmit e mi. Atje do të marrësh një grua për birin tim, Isakun». </span><span class="span3">5</span><span class="span4">Shërbëtori i tha: «Po </span><span class="span4">sikur ajo të mos dojë të vijë me mua në këtë vend? A do të më duhet ta kthej birin tënd në vendin nga u largove ti?». </span><span class="span3">6</span><span class="span4">Abrahami iu përgjigj: «Ruhu se ma çon tim bir atje! </span><span class="span3">7</span><span class="span7">Zoti</span><span class="span4">, Perëndia i qiellit, ai që më nxori prej shtëpisë së atit tim e prej vendit të të afërmve të mi, ai që më tha e m&apos;u betua: “Pasardhësve të tu do t&apos;ua jap këtë tokë”, ai do të dërgojë engjëllin e tij para teje e ti do të marrësh prej andej një grua për birin tim. </span><span class="span3">8</span><span class="span4">Nëse ajo nuk do të dojë të vijë me ty, ti je i zgjidhur nga ky betim. Vetëm tim bir mos ma kthe atje». </span><span class="span3">9</span><span class="span4">Atëherë shërbëtori vuri dorën nën kofshën e Abrahamit, zotërisë së tij, dhe iu betua për këtë gjë.</span></p><p class="para4"><span class="span3">10</span><span class="span4">Shërbëtori mori me vete dhjetë deve nga devetë e zotërisë së tij dhe, bashkë me tërë të mirat e zotërisë së tij, u nis e shkoi në Aram Naharaim, në qytetin e Nahorit. </span><span class="span3">11</span><span class="span4">Në mbrëmje, kur vajzat dilnin për të mbushur ujë, ai i uli devetë jashtë qytetit, pranë pusit, </span><span class="span3">12</span><span class="span4">e tha: «O </span><span class="span7">Zot</span><span class="span4">, Perëndia i timzot Abrahamit, ma bëj mbarë sot e tregohu mirëdashës me timzot Abrahamin. </span><span class="span3">13</span><span class="span4">Ja, unë po qëndroj pranë pusit dhe vajzat e banorëve të qytetit po dalin për të mbushur ujë. </span><span class="span3">14</span><span class="span4">Vajza së cilës do t&apos;i them: “Të lutem, ule shtambën që të pi” e ajo të më përgjigjet: “Pi ti e po u jap për të pirë edhe deveve”, ajo të jetë vajza që ke caktuar për shërbëtorin tënd, Isakun. Kështu do ta di që je treguar mirëdashës me timzot». </span><span class="span3">15</span><span class="span4">Ai s&apos;kishte mbaruar së foluri, kur, ja, Rebeka doli me shtambë mbi supe. Ajo ishte vajza e Betuelit, birit të Milkës, gruas së Nahorit, vëllait të Abrahamit. </span><span class="span3">16</span><span class="span4">Vajza ishte shumë e bukur dhe e virgjër. Asnjë burrë nuk e kishte prekur. Ajo zbriti te pusi, mbushi shtambën dhe u ngjit. </span><span class="span3">17</span><span class="span4">Shërbëtori vrapoi ta takonte e i tha: «Më jep të pi pak ujë nga shtamba jote». </span><span class="span3">18</span><span class="span4">Ajo iu përgjigj: «Pi imzot!». Menjëhere e uli shtambën e i dha për të pirë. </span><span class="span3">19</span><span class="span4">Pasi i dha ujë i tha: «Po u jap ujë edhe deveve të tua derisa të ngopen». </span><span class="span3">20</span><span class="span4">E zbrazi shtambën shpejt në koritë e vrapoi te pusi për të nxjerrë ujë për të gjitha devetë e tij. </span><span class="span3">21</span><span class="span4">Ai e vështronte në heshtje për të parë nëse </span><span class="span7">Zoti</span><span class="span4"> ia kishte sjellë mbarë, apo jo.</span></p><p class="para4"><span class="span3">22</span><span class="span4">Pasi devetë mbaruan së piri, ai mori një unazë të artë për hundën, që peshonte gjashtë gramë dhe dy stoli të arta për duart që peshonin njëqind gramë. </span><span class="span3">23</span><span class="span4">E i tha: «Më trego, bija e kujt je? A ka vend për ne në shtëpinë e atit tënd që të kalojmë natën?». </span><span class="span3">24</span><span class="span4">Ajo i tha: «Jam e bija e Betuelit, birit të Milkës, që ajo ia lindi Nahorit». </span><span class="span3">25</span><span class="span4">Pastaj shtoi: «Te ne ka mjaft kashtë e tagji, si edhe dhoma për të kaluar natën». </span><span class="span3">26</span><span class="span4">Atëherë ai u përkul, adhuroi </span><span class="span7">Zotin</span><span class="span4">, </span><span class="span3">27</span><span class="span4">e tha: «Bekuar qoftë </span><span class="span7">Zoti</span><span class="span4">, Perëndia i timzot Abrahamit, që nuk e kurseu mirësinë dhe besnikërinë ndaj timzot, e që më priu drejt shtëpisë së vëllait të timzot».</span></p><p class="para4"><span class="span3">28</span><span class="span4">Vajza vrapoi e ua tregoi njerëzve të shtëpisë të gjitha këto. </span><span class="span3">29</span><span class="span4">Rebeka kishte një vëlla që quhej Laban. Ai doli jashtë me vrap drejt njeriut që ishte te pusi. </span><span class="span3">30</span><span class="span4">Kur e pa unazën e hundës e stolitë në duart e së motrës dhe dëgjoi fjalët e Rebekës, të motrës, që thoshte: «Kështu më tha ai njeri», vrapoi drejt njeriut dhe, ja, ai po qëndronte me devetë te pusi. </span><span class="span3">31</span><span class="span4">Atëherë i tha: «Eja, o i bekuari i </span><span class="span7">Zotit</span><span class="span4">! Përse rri jashtë? Unë e kam bërë gati shtëpinë dhe vendin për devetë». </span><span class="span3">32</span><span class="span4">Kështu, ai hyri brenda dhe shkarkoi devetë. I sollën kashtë, tagji e ujë për të larë këmbët ai dhe njerëzit që ishin me të. </span><span class="span3">33</span><span class="span4">Pastaj i shtruan për të ngrënë, por ai tha: «Nuk do të ha para se të them ç&apos;kam për të thënë». Labani iu përgjigj: «Urdhëro e fol!».</span></p><p class="para4"><span class="span3">34</span><span class="span4">Ai tha: «Unë jam shërbëtori i Abrahamit. </span><span class="span3">35</span><span class="span7">Zoti</span><span class="span4"> e ka bekuar shumë timzot dhe ai është i pasur. I ka dhënë dele e qe, ar e argjend, shërbëtorë e shërbëtore, deve e gomarë. </span><span class="span3">36</span><span class="span4">Sara, gruaja e timzoti, i lindi një djalë në pleqëri. Atij ia ka lënë gjithë pasurinë. </span><span class="span3">37</span><span class="span4">Imzot më bëri të betohem: “Birit tim nuk do t&apos;i marrësh grua prej bijave të Kanaanit, në tokën e të cilëve banoj unë. </span><span class="span3">38</span><span class="span4">Por do </span><span class="span4">të shkosh në shtëpinë e tim eti e do të marrësh një grua nga fisi im për tim bir”. </span><span class="span3">39</span><span class="span4">Unë i thashë timzot: “Po sikur ajo të mos vijë me mua”. </span><span class="span3">40</span><span class="span4">Ai më tha: “</span><span class="span7">Zoti</span><span class="span4">, të cilin unë ndjek, do të dërgojë engjëllin e tij me ty, do të ta bëjë mbarë udhëtimin e do të marrësh një grua për birin tim nga fisi im e nga familja e tim eti. </span><span class="span3">41</span><span class="span4">Por, nëse shkon te fisi im dhe ata nuk ta japin vajzën, atëherë do të jesh i zgjidhur nga ky betim”.</span></p><p class="para4"><span class="span3">42</span><span class="span4">Sot erdha te burimi e thashë: “O </span><span class="span7">Zot</span><span class="span4">, Perëndia i timzot Abrahamit. Ma bëj mbarë udhëtimin që kam nisur. </span><span class="span3">43</span><span class="span4">Ja, unë po rri te pusi. Vajza që do të dalë për të mbushur ujë, së cilës do t&apos;i them: ‘Më jep pak ujë nga shtamba jote’, </span><span class="span3">44</span><span class="span4">e që do të më thotë: ‘Pi ti dhe devetë e tua’, ajo do të jetë gruaja që </span><span class="span7">Zoti</span><span class="span4"> ka caktuar për birin e timzot”.</span></p><p class="para4"><span class="span3">45</span><span class="span4">Ende pa mbaruar së foluri me vete, doli Rebeka me shtambën e saj mbi sup. Zbriti te pusi e mbushi ujë. Atëherë unë i thashë: “Më jep të pi”! </span><span class="span3">46</span><span class="span4">Menjëherë ajo uli shtambën dhe tha: “Pi. Po u jap për të pirë edhe deveve të tua”. Kështu piva unë dhe ajo u dha edhe deveve për të pirë. </span><span class="span3">47</span><span class="span4">Pastaj e pyeta: “Bija e kujt je?”. Ajo m&apos;u përgjigj: “Bija e Betuelit, të birit të Nahorit, që ia lindi Milka”. I vura unazën në hundë dhe stolitë në duar. </span><span class="span3">48</span><span class="span4">U përkula dhe adhurova </span><span class="span7">Zotin</span><span class="span4">, duke e bekuar </span><span class="span7">Zotin</span><span class="span4">, Perëndinë e timzot Abrahamit, i cili më priu në udhën e duhur për të marrë vajzën e vëllait të timzot për të birin. </span><span class="span3">49</span><span class="span4">Tani, pra, nëse doni të tregoheni mirëdashës e besnikë ndaj timzot, më thoni. Nëse jo, më thoni, që të shkoj diku gjetkë».</span></p><p class="para4"><span class="span3">50</span><span class="span4">Atëherë Labani e Betueli u përgjigjën: «Kështu e paska thënë </span><span class="span7">Zoti</span><span class="span4">. Ne nuk kemi çfarë të themi. </span><span class="span3">51</span><span class="span4">Ja ku e ke Rebekën, para teje. Merre e shko dhe, ashtu siç ka thënë </span><span class="span7">Zoti</span><span class="span4">, le të bëhet gruaja e birit të tëtzot».</span></p><p class="para4"><span class="span3">52</span><span class="span4">Kur shërbëtori i Abrahamit dëgjoi fjalët e tyre, u përkul përdhe e adhuroi </span><span class="span7">Zotin</span><span class="span4">. </span><span class="span3">53</span><span class="span4">Ai nxori petka e stoli argjendi e ari dhe ia dha Rebekës. Edhe të vëllait e të ëmës u dha dhurata të çmueshme. </span><span class="span3">54</span><span class="span4">Pastaj, ai dhe njerëzit që ishin me të, hëngrën, pinë e aty kaluan natën. Në mëngjes kur u ngritën u tha: «Më lejoni të kthehem te imzot». </span><span class="span3">55</span><span class="span4">Por, i vëllai dhe e ëma i thanë: «Le të rrijë vajza së paku dhjetë ditë me ne e pastaj le të shkojë». </span><span class="span3">56</span><span class="span4">Ai u përgjigj: «Mos më mbani, meqë </span><span class="span7">Zoti</span><span class="span4"> ma bëri mbarë. Më lejoni të shkoj tek imzot». </span><span class="span3">57</span><span class="span4">Ata thanë: «Ta thërrasim vajzën e ta pyesim». </span><span class="span3">58</span><span class="span4">E thirrën Rebekën e i thanë: «A do të shkosh me këtë njeri?». Ajo u përgjigj: «Po». </span><span class="span3">59</span><span class="span4">Atëherë ata përcollën Rebekën, motrën e tyre, shërbëtoren e saj, bashkë me shërbëtorin e Abrahamit dhe njerëzit e tij. </span><span class="span3">60</span><span class="span4">E bekuan Rebekën e i thanë:</span></p><p class="para5"><span class="span4">«Moj motra jonë,</span></p><p class="para6"><span class="span4">me qindra mijërash u shumofsh!</span></p><p class="para5"><span class="span4">E portat e armiqve</span></p><p class="para6"><span class="span4">pasardhësit e tu i pushtofshin».</span></p><p class="para1"><span class="span3">61</span><span class="span4">Rebeka e shërbëtorja e saj u ngritën, hipën në deve dhe e ndoqën atë njeri. Kështu, shërbëtori e mori me vete Rebekën e u nis.</span></p><p class="para4"><span class="span3">62</span><span class="span4">Ndërkohë, Isaku ishte kthyer nga Ber Lahaj Roiu e banonte në tokën e Negevit. </span><span class="span3">63</span><span class="span4">Një ditë, në të ngrysur, kur po shkonte në fushë për të shëtitur, ngriti sytë e pa disa deve duke ardhur. </span><span class="span3">64</span><span class="span4">Edhe Rebeka ngriti sytë e pa Isakun. Ajo zbriti prej devesë </span><span class="span3">65</span><span class="span4">e i tha shërbëtorit: «Kush është ai që po vjen në fushë për të na takuar?». Shërbëtori i tha: «Është imzot». Atëherë ajo mori velin e u mbulua. </span><span class="span3">66</span><span class="span4">Shërbëtori i tregoi Isakut gjithçka që kishte bërë. </span><span class="span3">67</span><span class="span4">Isaku e solli Rebekën te tenda e Sarës, nënës së vet. Ai e mori për grua dhe e deshi. Kështu, Isaku u ngushëllua pas vdekjes së të ëmës.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>