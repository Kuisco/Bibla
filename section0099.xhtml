<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">LEVITIKU 7</span></p><p class="para3"><span class="span2">Flitë e tjera</span></p><p class="para4"><span class="span3">1</span><span class="span4">«Ky është udhëzimi për flinë e fajit: është një gjë shumë e shenjtë. </span><span class="span3">2</span><span class="span4">Flija për fajin të theret në të njëjtin vend ku theret flija e shkrumbimit dhe gjaku i saj të spërkatet përreth altarit. </span><span class="span3">3</span><span class="span4">Të kushtohet gjithë dhjami i saj, bishti, dhjami që mbulon zorrët, </span><span class="span3">4</span><span class="span4">të dyja veshkat bashkë me dhjamin që </span><span class="span4">i mbulon dhe me dhjamin e ijëve. Bula mbi mëlçi të hiqet bashkë me veshkat. </span><span class="span3">5</span><span class="span4">Prifti t&apos;i shkrumbojë mbi altar si fli zjarri për </span><span class="span7">Zotin</span><span class="span4">. Kjo është flija për fajin. </span><span class="span3">6</span><span class="span4">Çdo mashkull nga familjet priftërore mund të hajë prej saj. Të hajë në vend të shenjtë, sepse është shumë e shenjtë.</span></p><p class="para4"><span class="span3">7</span><span class="span4">Flija për fajin është si flija për mëkatin dhe për të vlen i njëjti udhëzim: flija i përket priftit që kryen shlyerjen. </span><span class="span3">8</span><span class="span4">Lëkura e flisë së shkrumbimit i takon priftit që kryen kushtimin e flisë së shkrumbimit. </span><span class="span3">9</span><span class="span4">Priftit që kryen kushtimin i takon edhe çdo fli drithi e pjekur në furrë, e skuqur në tigan apo e pjekur në saç. </span><span class="span3">10</span><span class="span4">Çdo fli drithi përzier me vaj apo e thatë u takon të gjithë pasardhësve të Aronit, në masë të barabartë për secilin.</span></p><p class="para4"><span class="span3">11</span><span class="span4">Ky është udhëzimi për flinë e paqtimit që i kushtohet </span><span class="span7">Zotit</span><span class="span4">: </span><span class="span3">12</span><span class="span4">nëse ndokush dëshiron të kushtojë fli falënderimi, të paraqesë si fli falënderimi kuleç të ndormë përzier me vaj, pite të ndorme lyer me vaj dhe kuleç prej maje mielli përzier me vaj. </span><span class="span3">13</span><span class="span4">Të paraqesë edhe disa kuleç me tharm bashkë me këtë fli, për të shoqëruar flinë e paqtimit për falënderim. </span><span class="span3">14</span><span class="span4">Prej secilës fli merrni nga një kulaç e kushtojani </span><span class="span7">Zotit</span><span class="span4"> si dhuratë. Ajo i takon priftit që kreu spërkatjen e gjakut të flisë së paqtimit. </span><span class="span3">15</span><span class="span4">Mishi i flisë së paqtimit për falënderim, të hahet ditën që kushtohet dhe të mos lihet asgjë për të nesërmen.</span></p><p class="para4"><span class="span3">16</span><span class="span4">Nëse flija që paraqitet është fli kushti apo fli vullnetare, të hahet po atë ditë që kushtohet. Nëse tepron ndonjë gjë, të hahet të nesërmen. </span><span class="span3">17</span><span class="span4">Nëse mishi i flisë tepron për ditën e tretë, të digjet në zjarr.</span></p><p class="para4"><span class="span3">18</span><span class="span4">Nëse ndokush ha prej mishit të flisë së paqtimit ditën e tretë, ai që kushtoi flinë nuk do të pranohet dhe flija nuk do t&apos;i merret parasysh. Ky mish është i papastër dhe kush ha prej tij do të jetë fajtor. </span><span class="span3">19</span><span class="span4">Mishi, që mund të ketë prekur ndonjë gjë të papastër, të mos hahet, por të digjet në zjarr. Nga mishi i flisë mund të hanë të gjithë ata që janë të pastër.</span></p><p class="para4"><span class="span3">20</span><span class="span4">Kush është i papastër dhe ha mishin e flisë së paqtimit, që i është kushtuar </span><span class="span7">Zotit</span><span class="span4">, të zhbihet prej popullit. </span><span class="span3">21</span><span class="span4">Kush prek ndonjë gjë të papastër njeriu, kafshe apo të çfarëdolloj fëlliqësie të pështirë, dhe ha mishin e flisë së paqtimit, që i është kushtuar </span><span class="span7">Zotit</span><span class="span4">, ai njeri të zhbihet prej popullit».</span></p><p class="para3"><span class="span2">Ndalimi i gjakut e i dhjamit</span></p><p class="para4"><span class="span3">22</span><span class="span4"> </span><span class="span7">Zoti</span><span class="span4"> i tha Moisiut: </span><span class="span3">23</span><span class="span4">«Thuaju izraelitëve: dhjamin e kaut, të deles apo të dhisë mos e hani. </span><span class="span3">24</span><span class="span4">Dhjamin e një kafshe të ngordhur apo të një kafshe që e ka shqyer bisha, mund ta përdorni për punë të ndryshme, por mos e hani assesi. </span><span class="span3">25</span><span class="span4">Kush ha dhjamin e një kafshe që kushtohet si fli zjarri për </span><span class="span7">Zotin</span><span class="span4">, të zhbihet prej popullit. </span><span class="span3">26</span><span class="span4">Po ashtu, mos përdorni për ushqim asnjë lloj gjaku, as shpendi, as bagëtie. </span><span class="span3">27</span><span class="span4">Kush ha gjak të çdo lloji, të zhbihet prej popullit».</span></p><p class="para3"><span class="span2">Pjesa e priftërinjve</span></p><p class="para4"><span class="span3">28</span><span class="span4"> </span><span class="span7">Zoti</span><span class="span4"> i tha Moisiut: </span><span class="span3">29</span><span class="span4">«Thuaju izraelitëve: kush i kushton fli paqtimi </span><span class="span7">Zotit</span><span class="span4">, t&apos;i paraqesë </span><span class="span7">Zotit</span><span class="span4"> pjesën e caktuar prej flisë së paqtimit. </span><span class="span3">30</span><span class="span4">T&apos;ia paraqesë me duart e veta </span><span class="span7">Zotit</span><span class="span4"> flinë që duhet të digjet në zjarr. Dhjamin ta sjellë bashkë me gjoksin. Gjoksi të ngrihet si fli lartësimi </span><span class="span4">për </span><span class="span7">Zotin</span><span class="span4">. </span><span class="span3">31</span><span class="span4">Dhjamin prifti ta shkrumbojë në altar, ndërsa gjoksi i takon Aronit e bijve të tij. </span><span class="span3">32</span><span class="span4">Edhe kofsha e djathtë e flisë së paqtimit t&apos;i jepet si dhuratë priftit. </span><span class="span3">33</span><span class="span4">Kofsha e djathtë u takon për pjesë bijve të Aronit që kushtojnë gjakun e dhjamin e flisë së paqtimit, </span><span class="span3">34</span><span class="span4">sepse gjoksin e flisë së lartësimit dhe kofshën e dhuratës e mora prej flive të paqtimit të bijve të Izraelit e ia dhashë priftit Aron e bijve të tij si rregull të përhershëm nga ana e bijve të Izraelit».</span></p><p class="para4"><span class="span3">35</span><span class="span4">Kjo është pjesa që i takon Aronit e bijve të tij prej flive të zjarrit për </span><span class="span7">Zotin</span><span class="span4">. Ajo u jepet ditën që kryejnë shërbesën e tyre priftërore për </span><span class="span7">Zotin</span><span class="span4">. </span><span class="span3">36</span><span class="span4">Këto urdhëroi </span><span class="span7">Zoti</span><span class="span4"> t&apos;u jepen atyre, prej bijve të Izraelit, ditën që i vajosi. Ky është rregull i përhershëm për të gjitha breznitë. </span><span class="span3">37</span><span class="span4">Këto janë udhëzimet për flitë e shkrumbimit, flitë e drithit, flitë për mëkatin, flitë për fajin, flitë e shugurimit dhe për flitë e paqtimit, </span><span class="span3">38</span><span class="span4">që </span><span class="span7">Zoti</span><span class="span4"> i urdhëroi Moisiut në malin e Sinait, ditën kur </span><span class="span7">Zoti</span><span class="span4"> u urdhëroi bijve të Izraelit t&apos;i kushtojnë fli </span><span class="span7">Zotit</span><span class="span4"> në shkretëtirën e Sinait.</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>