<?xml version="1.0" encoding="UTF-8"?>
<html xmlns="http://www.w3.org/1999/xhtml"><head><link href="../styles/stylesheet.css" rel="stylesheet" type="text/css"/></head><body class="body0" xmlns:epub="http://www.idpf.org/2007/ops"><p class="para3"><span class="span6">ZANAFILLA 45</span></p><p class="para3"><span class="span2">Jozefi u dëftehet vëllezërve</span></p><p class="para4"><span class="span3">1</span><span class="span4">Jozefi nuk e përmbajti dot veten para gjithë të pranishmëve e thirri: «Nxirrini të gjithë përjashta!». Kështu, askush nuk ishte me të kur iu dëftua vëllezërve të vet, </span><span class="span3">2</span><span class="span4">por Jozefi qau me të madhe, saqë e morën vesh egjiptianët dhe shtëpia e faraonit. </span><span class="span3">3</span><span class="span4">Atëherë Jozefi u tha vëllezërve të tij: «Jam Jozefi! A është ende gjallë im atë?». Por vëllezërit, të tmerruar prej Jozefit, nuk ishin në gjendje t&apos;i përgjigjeshin.</span></p><p class="para4"><span class="span3">4</span><span class="span4">Ai u tha: «Afrohuni!» dhe ata u afruan. Pastaj u tha: «Jam Jozefi, vëllai që shitët në Egjipt! </span><span class="span3">5</span><span class="span4">Mos u shqetësoni e mos u zemëroni me veten tuaj që më shitët këtu, se Perëndia më dërgoi para jush për t&apos;ju shpëtuar. </span><span class="span3">6</span><span class="span4">Sepse ky është viti i dytë i zisë mbi tokë, por kanë mbetur edhe pesë vjet të tjerë gjatë të cilëve as nuk do të lërohet, e as nuk do të korret. </span><span class="span3">7</span><span class="span4">Perëndia më dërgoi para jush për t&apos;ju mbajtur gjallë mbi tokë e për të shpëtuar shumë prej jush. </span><span class="span3">8</span><span class="span4">Prandaj nuk ishit ju që më dërguat këtu, por Perëndia. Ai më bëri atë për faraonit, zot të gjithë shtëpisë së tij e prijës mbi mbarë tokën e Egjiptit. </span><span class="span3">9</span><span class="span4">Nxitoni e shkoni tek im atë e i thoni: “Kështu thotë Jozefi, yt bir: Perëndia më bëri zot mbi mbarë Egjiptin. Eja tek unë e mos vono! </span><span class="span3">10</span><span class="span4">Do të banosh në tokën e Goshenit e do të jesh pranë meje ti, bijtë e nipërit e tu, dhentë e qetë e tua e gjithçka ke. </span><span class="span3">11</span><span class="span4">Atje unë do të kujdesem për ty, që ti, bijtë e tu e gjithçka ke të mos mbaroni, sepse kanë mbetur edhe pesë vjet zi buke”.</span></p><p class="para4"><span class="span3">12</span><span class="span4">Me sytë tuaj po e shihni bashkë me Benjaminin, vëllain tim, se unë që po ju flas, jam Jozefi. </span><span class="span3">13</span><span class="span4">Tregojini tim eti për gjithë lavdinë që gëzoj në Egjipt e për gjithçka që patë. Nxitoni e ma sillni tim atë këtu». </span><span class="span3">14</span><span class="span4">Pastaj e përqafoi Benjaminin, të vëllanë, e qau. Edhe Benjamini qau mbi supin e tij. </span><span class="span3">15</span><span class="span4">I puthi të gjithë vëllezërit duke qarë dhe pastaj ata filluan t&apos;i flisnin.</span></p><p class="para4"><span class="span3">16</span><span class="span4">Lajmi që kishin ardhur vëllezërit e Jozefit u mor vesh në shtëpinë e faraonit. Kjo gjë i pëlqeu faraonit dhe shërbëtorëve të tij. </span><span class="span3">17</span><span class="span4">Atëherë faraoni i tha Jozefit: «Thuaju vëllezërve të ngarkojnë kafshët e të shkojnë në tokën e Kanaanit. </span><span class="span3">18</span><span class="span4">Pastaj të marrin me vete atin tuaj e familjet tuaja e të vijnë tek unë. Unë do t&apos;ju jap vendin më të mirë të Egjiptit e ju do të shijoni prodhimet më të mira të vendit.</span></p><p class="para4"><span class="span3">19</span><span class="span4">Urdhëroji të marrin me vete edhe qerre nga Egjipti për fëmijët e për gratë e tyre e ta sjellin atin tuaj e të vijnë këtu. </span><span class="span3">20</span><span class="span4">Mos t&apos;ju vijë keq për sendet që lënë mbrapa, se të mirat e gjithë Egjiptit do të jenë tuajat».</span></p><p class="para4"><span class="span3">21</span><span class="span4">Kështu bënë bijtë e Izraelit dhe Jozefi u dha qerre e ushqime për rrugë, sipas urdhrit të faraonit. </span><span class="span3">22</span><span class="span4">Secilit u dha rroba për të veshur, ndërsa Benjaminit i dha treqind sikla argjendi e pesë palë rroba. </span><span class="span3">23</span><span class="span4">Të atit i dërgoi dhjetë gomarë të ngarkuar me plot të mira nga Egjipti e dhjetë gomarica të ngarkuara me grurë, bukë e ushqime që t&apos;i kishte për rrugë. </span><span class="span3">24</span><span class="span4">Pastaj i përcolli vëllezërit dhe kur po shkonin u tha: «Mos u grindni rrugës!».</span></p><p class="para4"><span class="span3">25</span><span class="span4">Ata u larguan nga Egjipti dhe arritën në tokën e Kanaanit, te Jakobi, ati i tyre. </span><span class="span3">26</span><span class="span4">I treguan e i thanë: «Jozefi është ende gjallë! Ai është prijës mbi mbarë tokën e Egjiptit!». Por Jakobi u </span><span class="span4">shtang se nuk u besonte. </span><span class="span3">27</span><span class="span4">Atëherë ata i treguan gjithçka që u kishte thënë Jozefi dhe kur Jakobi pa qerret që kishte dërguar Jozefi, i erdhi shpirti në vend </span><span class="span3">28</span><span class="span4">e tha: «Mjaft! Biri im, Jozefi, qenka ende gjallë! Do të shkoj ta shoh para se të vdes!».</span></p><p class="para0"><span class="span5">Top of Form</span></p><p class="para2"><span class="span5">Bottom of Form</span></p></body></html>